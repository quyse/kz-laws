# Қазақстан Республикасының еңбек мәселелерi жөнiндегi кейбiр заң актiлерiне өзгерiстер енгiзу туралы

Қазақстан Республикасының мынадай заң актiлерiне өзгерiстер енгiзiлсiн:

1. 1972 жылғы 21 шiлдедегi Қазақ КСР Заңымен бекiтiлген Қазақ КСР Еңбек туралы заңдар кодексiнде (Қазақ КСР Жоғарғы Кеңесiнiң Жаршысы, 1972 ж., N 31 (қосымша); 1977 ж., N 11; 1980 ж., N 12, N 24; N 45, 141-құжат; 1982 ж., N 2, 25-құжат; 1983 ж., N 46, 500-құжат; 1984 ж., N 36, 447-құжат; 1985 ж., N 45, 457-құжат; 1986 ж., N 25, 242-құжат; N 28, 275-құжат; N 49, 507-құжат; 1987 ж., N 18, 227-құжат; N 43, 518-құжат; 1988 ж., N 16, 160-құжат; N 27, 277-құжат; 1989 ж., N 49, 445-құжат; 1990 ж., N 43, 404-құжат; N 44, 410-құжат; N 50, 467-құжат; 1991 ж., N 26, 348-құжат; Қазақстан Республикасы Жоғарғы Кеңесiнiң Жаршысы, 1992 ж., N 6, 112-құжат; N 13-14, 316-құжат; 1993 ж., N 3, 41, 56-құжаттар; 1994 ж., N 9-10, 147-құжат; 1995 ж., N 21, 126-құжат; N 23, 152-құжат):

92-бап мынадай редакцияда жазылсын:

"Жалақы кем дегенде жарты айда бiр рет төленедi. Төленетiн күндер ұжымдық және еңбек шарттарында (келiсiм-шарттарында) немесе келiсiмдерiнде көзделедi.

Жалақы төленетiн күндер демалыс немесе мереке күндерiне сәйкес келген жағдайда жалақыны төлеу олардың қарсаңында жүргiзiледi.

Жұмыс берушiнiң кiнәсiнен жалақы төлеу, ал қызметкердi жұмысқа шығару кезiнде оған тиесiлi өзге де төлемдер белгiленген мерзiмде салыстырғанды кiдiртiлген жағдайда жұмыс берушi берешек пен өсiм төлейдi.

Өсiм мөлшерi жалақыны төлеу жөнiндегi мiндеттемелер орындайтын күнгi Қазақстан Республикасы Ұлттық Банкiнiң қаржыландыру ставкасы бойынша белгiленедi және жалақыны жүргiзiлуге тиiс уақыттың келесi күнiнен бастап төлем жүргiзiлген күндi қоса алғанда мерзiмi өткен әрбiр күнтiзбелiк күн үшiн өсiм есептеледi.

Кезектiң демалыстың бүкiл уақыты жалақы кезектi демалысқа дейiн кемiнде бiр апта бұрын төленедi.

Жұмыстан шығарылған кезде қызметкерге тиесiлi барлық сомаларды төлеу соңғы жұмыс күнiнен кешiктiрiлмей жүргiзiледi".

2. Қазақ КСР Жоғарғы Кеңесi 1984 жылғы 22 наурызда қабылданған Қазақ КСР Әкiмшiлiк құқық бұзушылық туралы кодексiнде (Қазақ КСР Жоғарғы Кеңесiнiң Жаршысы, 1984 ж., N 14 (қосымша); N 41, 534-құжат; 1985 ж., N 19, 190, 191-құжаттар; N 32, 325-құжат; N 45, 457-құжат; N 49, 513-құжат; 1986 ж., N 13, 122-құжат; N 25, 242-құжат; N 31, 320-құжат; N 49, 506-құжат; 1987 ж., N 2, 19-құжат; N 16, 201-құжат; N 29, 356-құжат; N 32, 421-құжат; N 41, 503-құжат; N 46, 560-құжат; 1988 ж., N 35, 324-құжат; 1989 ж., N 16, 129-құжат; N 27, 208-құжат; N 45, 364-құжат; N 49, 444-құжат; N 50-51, 458-құжат; 1990 ж., N 12-13, 114-құжат; N 44, 410-құжат; N 48, 445-құжат; N 49, 461-құжат; 1991 ж., N 25, 318-құжат; N 26, 348-құжат; N 28, 373-құжат; Қазақстан Республикасы Жоғарғы Кеңесiнiң Жаршысы, 1992 ж., N 4, 96, 98, 100-құжаттар; N 13-14, 323-құжат; N 15, 380-құжат; N 16, 400-құжат; 1993 ж., N 3, 42-құжат; N 4, 70-құжат; N 8, 159, 161-құжаттар; N 9, 220, 222-құжаттар; N 20, 468, 469-құжаттар; 1994 ж., N 4-5, 60-құжат; N 8, 134-құжат; N 15, 207-құжат; N 21-22, 272-құжат; 1995 ж., N 1-2, 17-құжат; N 5, 41-құжат; N 8, 55-құжат; N 9-10, 64-құжат; N 15-16, 105-құжат; N 17-18, 110-құжат; Қазақстан Республикасы Парламентiнiң Жаршысы, 1996 ж., N 1, 177-құжат; N 14, 274 және 277-құжаттар; N 15, 281-құжат;

41-бап мынадай редакцияда жазылсын:

"41-бап. Еңбек және еңбектi қорғау жөнiндегi ережелер туралы заңдарды бұзу

Меншiк нысанына қарамастан, жұмыс берушiнiң (лауазымды адамның) еңбек туралы заңды және өзге де нормативтiк құқықтық актiлердi бұзуы (жалақыны кiдiрту мен еңбектi қорғау жөнiндегi ережелерден басқасы),-

елу айлық есеп айырысу көрсеткiшiне дейiнгi мөлшерде айыппұл салуға әкеп соғады.

Меншiк нысанына қарамастан, жұмыс берушiнiң (лауазымды адамның) немесе ұйым қызметкерiнiң жазатайым жағдайға душар етпеген еңбектi қорғау жөнiндегi ережелердi бұзуы,-

он айлық есеп айырысу көрсеткiшiне дейiнгi мөлшерде айыппұл салуға әкеп соғады.

Ұжымдық және еңбек шарттарымен (келiсiм шарттарымен) немесе келiсiмдерiмен белгiленгенiндей толық көлемiнде және мерзiмiнде жалақыны төлеу жұмыс берушiнiң (лауазымды адамның) кiнәсiнен кiдiртiлуi, -

жиырма бес айлық есеп айырысу көрсеткiшiне дейiнгi мөлшерде айыппұл салуға әкеп соғады.

Осы баптың үшiншi бөлiгiнде көзделген iс-әрекет әкiмшiлiк жаза қолданылғаннан кейiнгi бiр жыл iшiнде қайталанатын болса, -

елу айлық есеп айырысу көрсеткiшiне дейiнгi мөлшерде айыппұл салуға әкеп соғады".

3. 1959 жылғы 22 шiлдедегi Қазақ КСР Заңымен бекiтiлген Қазақ КСР Қылмыстық кодексiнде (Қазақ КСР Жоғарғы Кеңесi мен Үкiметiнiң Жаршысы, 1959 ж., N 22-23, 177-құжат; Қазақ КСР Жоғарғы Кеңесiнiң Жаршысы, 1987 ж, N 6, 66-құжат; N 11, 120-құжат; N 18, 228-құжат; N 29, 356-құжат; N 32, 421-құжат; N 35, 445, 446-құжаттар; N 41, 504-құжат; N 43, 521-құжат; N 45, 542-құжат; 1988 ж., N 15, 149-құжат; N 16, 159-құжат; N 22, 229-құжат; N 35, 324-құжат; 1989 ж., N 16, 127-құжат; N 28, 212-құжат; N 37, 297-құжат; N 45, 364-құжат; 1990 ж., N 12-13, 114-құжат; N 22, 272-құжат; N 44, 410-құжат; N 48, 445-құжат; N 49, 461-құжат; 1991 ж., N 25, 318-құжат; N 26, 348-құжат; N 28, 373-құжат; Қазақстан Республикасы Жоғарғы Кеңесiнiң Жаршысы, 1992 ж., N 4, 96-құжат; N 13-14, 323-құжат; N 15, 380-құжат; 1993 ж., N 17, 402, 405-құжаттар; N 20, 469-құжат; 1994 ж., N 15, 207-құжат; 1995 ж., N 1-2, 17-құжат; N 5, 41, 42-құжаттар; N 8, 55-құжат; N 9-10, 64-құжат; N 12, 83-құжат):

125-бап мынадай редакцияда жазылсын:

"Қызметкердi жеке ой-пiкiрмен жұмыстан заңсыз шығару, соттың жұмысқа қайта алу туралы шешiмiн орындамау, сондай-ақ меншiк нысанына қарамастан ұйымның лауазымды адамының еңбек туралы заңдарды өзге де елеулi бұзуы (жалақыны кешiктiруден басқасы), -

жүз айлық есеп айырысу көрсеткiшке дейiнгi мөлшерде айыппұл салу немесе бес жылға дейiнгi мерзiмге белгiлi бiр лауазымда болу, немесе белгiлi бiр қызметпен шұғылдану құқығынан айырып не бұларды қызметiнен босату арқылы жазаланады.

Лауазымды адамның ақша қаражатын өзге мақсаттарға жұмсауына байланысты жалақыны толық көлемiнде және белгiленген мерзiмде төлеудi бiрнеше рет кешiктiруi, -

бiр жылға дейiнгi мерзiмге түзету жұмыстарына жiберу немесе елу айлық есеп айырысу көрсеткiшiне дейiнгi мөлшерде айыппұл салу, немесе бес жылға дейiнгi мерзiмге белгiлi бiр лауазымда болу, немесе белгiлi бiр қызметпен шұғылдану құқығынан айырып не бұларсыз қызметiнен босату арқылы жазаланады.

Лауазымды адамның пайдақорлық мақсатпен жалақы төлеудi кешiктiруi -

үш жылға дейiнгi мерзiмге бас бостандығынан айыру арқылы жазаланады".

Қазақстан Республикасының Президентi

