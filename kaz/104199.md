# "Бюджет жүйесi туралы" Қазақстан Республикасының Заңына өзгерiстер мен толықтырулар енгiзу туралы

"Бюджет жүйесi туралы" 1996 жылғы 24 желтоқсандағы Қазақстан Республикасының Заңына (Қазақстан Республикасы Парламентiнiң Жаршысы, 1996 ж., N 20-21, 402-құжат) мынадай өзгерiстер мен толықтырулар енгiзiлсiн:

6-баптың жетiншi абзацы мынадай редакцияда жазылсын:

"Қаржыландыру" - борыштың негiзгi сомасын өтеудi шегерiп тастағанда бюджетке түсетiн қарыз алу жөнiндегi түсiмдердi немесе қарыз алу жөнiндегi түсiмдердi шегерiп тастағанда бюджет профицитiн борыштың негiзгi сомасын өтеуге бөлудi қамтиды";

9-баптың 1-тармақшасының он бiрiншi абзацы "бюджетке берiлетiн" сөздерiнен кейiн "және Зейнетақылар төлеу жөнiндегi мемлекеттiк орталықтан зейнетақы төлемдерiн жасау үшiн" деген сөздермен толықтырылсын;

18-баптың 3-тармағындағы "мөлшерi, оны жабу көздерi" деген сөздер "бюджет (профицитiнiң) мөлшерi" деген сөздермен ауыстырылсын.

23-бапта:

3-тармақ мынадай редакцияда жазылсын:

"3. Республикалық бюджет туралы заңда Қазақстан Республикасы Үкiметiнiң қарыз алуы нәтижесiнде пайда болған Қазақстан Республикасының мемлекеттiк борышының лимитi, Қазақстан Республикасы мемлекеттiк кепiлдiктерiнiң лимитi бекiтiледi, сондай-ақ аталған мемлекеттiк борышқа қызмет көрсетуге арналған қаражат көзделедi";

4-тармақ алынып тасталсын;

5-тармақ 4-тармақ болып есептелсiн;

25-баптың 4-тармағы "өзгерiстер енгiзуге" деген сөздерден кейiн "және республикалық бюджеттiң тапшылығын жабу көздерiн өзгертуге" деген сөздермен толықтырылсын;

27-бапта:

бiрiншi бөлiк "атқарушы органдар" деген сөздерден кейiн "Бюджеттiң құрастырылу және атқарылу ережелерiне сәйкес" деген сөздермен толықтырылсын;

екiншi бөлiк мынадай редакцияда жазылсын:

"Секвестрлеуге жатпайтын шығыстар түрлерiнiң тiзбесiн Қазақстан Республикасының Парламентi мен жергiлiктi өкiлдi органдар тиiстi жылға арналған бюджеттер туралы заң мен шешiмдерге белгiлейдi";

үшiншi бөлiк алынып тасталсын.

Қазақстан Республикасының Президентi

