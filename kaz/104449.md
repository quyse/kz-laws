# "Орталық Азия ынтымақтастық және даму банкiн құру туралы" Қазақстан Республикасы, Қырғыз Республикасы және Өзбекстан Республикасы арасындағы 1994 жылғы 8 шiлдедегi Келiсiмге өзгерiстер мен толықтырулар енгiзу туралы" Қазақстан Республикасы, Қырғыз Республикасы және Өзбекстан Республикасы арасындағы келiсiмдi бекiту туралы

1996 жылғы 23 тамызда Алматыда қол қойылған "Орталық Азияынтымақтастық және даму банкiн құру туралы" Қазақстан Республикасы,Қырғыз Республикасы және Өзбекстан Республикасы арасындағы 1994 жылғы8 шiлдедегi Келiсiмге өзгерiстер мен толықтырулар енгiзу туралы"Қазақстан Республикасы, Қырғыз Республикасы және ӨзбекстанРеспубликасы арасындағы келiсiм бекiтiлсiн.

Қазақстан Республикасының Президентi

Ескерту. Нормативтік құқықтық актіге қоса тіркелген халықаралық келісімнің мәтіні ресми болып табылмайды. ҚР халықаралық келісімінің жасасқан тілдердегі ресми куәландырылған көшірмесін ҚР халықаралық келісімдерін тіркеуге, есептеуге және сақтауға жауапты ҚР Сыртқы істер министрлігінен алуға болады

# "Орталық Азия ынтымақтастық және даму банкiнқұру туралы" Қазақстан Республикасы, Қырғыз Республикасы жәнеӨзбекстан Республикасы арасындағы 1994 жылғы 8 тамыздағыКелiсiмге өзгерiстер мен толықтырулар енгiзу туралы"Қазақстан Республикасы, Қырғыз Республикасы және ӨзбекстанРеспубликасы арасындағыКелісім

Осы Келiсiмге қатысушы мемлекеттер, бұдан әрi Тараптар деп аталады,

Орталық Азия ынтымақтастық және даму банкiн құру туралы қол жеткен Келiсiмдi жүзеге асыру жөнiндегi қажеттi жағдайларды жасау мақсатында,

жоғарыда аталған Келiсiмге мынадай өзгерiстер мен толықтырулар енгiзуге келiстi.

1-баптың 1-тармағындағы "бiрлескен" деген сөзден кейiн "мемлекетаралық" деген сөзбен толықтырылсын.

Осы тармақтың екiншi сөйлемi мынадай редакцияда жазылсын:

"Банктiң құрылтайшы-мүшелерi Қазақстан Республикасы, Қырғыз Республикасы және Өзбекстан Республикасы болып табылады".

1-баптың 2-тармағы мынадай редакциядағы абзацпен толықтырылсын:

"Банктiң жоғары органы акционерлердiң жалпы жиналысы (өкiлдердiң жиналысы) болып табылады" (әрi қарай мәтiн бойынша).

1-баптың 2-тармағына "Тараптардан" деген сөзден кейiн мынадай редакциядағы толықтыру енгiзiлсiн:

"Қазақстан Республикасы, Қырғыз Республикасы және Өзбекстан Республикасы Мемлекетаралық Кеңесi Атқарушы комитетiнiң төрағасы және Орталық Азия ынтымақтастық және даму банкiнiң президентi".

1-баптың 2-тармағындағы соңғы сөйлем алынып тасталсын және мынадай мазмұндағы абзацпен толықтырылсын:

"Банктi құру және Банктiң қызметiн тоқтату, Банкке жаңадан мүше қабылдау, Жарғылық жарнаны көбейту және Банктiң президентiн бекiту акционерлердiң жалпы жиналысымен шешiледi. Банктiң қызметiне байланысты басқа барлық мәселелердi Банк Кеңесi шешедi".

2-баптың екiншi және үшiншi абзацтары мынадай редакцияда жазылсын:

"Банк және оның филиалдары осы Келiсiмге, оның ажырамас бөлiгi болып табылатын Банктiң Жарғысына және болу-елдерiнiң қолданылып жүрген заңдарына сәйкес қызмет етедi. Егер болу-елдерiнiң заңдық нормалары осы Келiсiмге қайшы келген жағдайда осы Келiсiмнiң нормалары қолданылады.

4-баптың 1-тармағы мынадай мазмұндағы абзацпен толықтырылсын:

"Банк ұйымдық-құқықтық нысаны бойынша жабық үлгiдегi акционерлiк қоғам болып табылады және әрқайсысының нақтылы құны 100.000 (жүз мың) АҚШ доллары болатын акциялар шығарады".

2-тармақ алынып тасталсын, 3,4-тармақтар 2, 4-тармақтар болып саналсын.

4-баптың 3-тармағындағы "сомасы" деген сөз алынып тасталсын.

4-бап мынадай мазмұндағы тармақпен толықтырылсын:

"Құрылтайшы-мемлекеттердiң аумақтарында орналасқан Банктiң, сондай-ақ оның филиалдарының кiрiсiне (пайдасына) салықтар олар келген елдiң заңдарына сәйкес қолданылып жүрген ставка бойынша есептеледi. Салық ретiнде аударуға жататын сомалар Банктiң арнайы шотында жинақталады және жылдың қорытындысы бойынша Банк Кеңесiнiң шешiмiмен мынадай мақсаттарға бөлiнедi:

- Банктiң капиталын көбейтуге;

- Құрылтайшы мемлекеттердiң бюджеттерiне".

9-баптың 1-тармағы мынадай мазмұндағы жаңа редакцияда жазылсын:

"Тараптардың өзара жазбаша келiсiмi бойынша осы Келiсiмге өзгерiстер мен толықтырулар енгiзiлуi мүмкiн.

Өзгерiстер мен толықтырулар осы Келiсiмнiң ажырамас бөлiгi болыптабылатын Тараптардың Хаттамаларымен немесе Шешiмдерiмен ресiмделедi".

9-баптың 2-тармағы алынып тасталсын, 3-тармақ 2-тармақ болып саналсын.

Осы Келiсiм Тараптардың заңдарына сәйкес мемлекет iшiндегiрәсiмдер орындалған сәттен бастап күшiне енедi.

Алматы қаласында 1996 жылдың 23 тамызында бiр данада орыс тiлiндежасалды.

Түпнұсқа данасы Қазақстан Республикасы, Қырғыз Республикасы жәнеӨзбекстан Республикасы Мемлекетаралық Атқарушы Комитетiнде, әрбiрқатысушы-мемлекетке оның куәландырылған көшiрмесi жiберiледi.

Қазақстан Республикасы          Қырғыз Республикасының      Өзбекстан Республикасының       Президенті                      Президенті                  Президенті

# Қазақстан Республикасы, Қырғыз Республикасыжәне Өзбекстан Республикасы арасында орталық азияынтымақтастық және даму банкін құру туралыКелісім

Осы Келiсiмге қатысушы мемлекеттер, әрi қарай Тараптар деп аталады,

Тараптар арасында Бiртұтас экономикалық аймақ құру туралы Шартережелерiн негiзге ала отырып,

сауда, қаржы қарым-қатынастарының сақталуын, бiрлескен өндiрiстердi дамыту мүдделерiн жетекшiлiкке ала отырып,

Тараптардың үкiметаралық келiсiмiнде көзделгеніндей, саудалық, саудалық емес және басқа операциялар бойынша жан-жақты мемлекетаралық есеп айырысуларды ұйымдастыру мен жүзеге асырау қажеттігiн түсiне отырып,

төмендегiдей келiсiмге келдi:

## 1-бап

1. Бiрлескен Орталық Азия ынтымақтастық және даму банкi (бұдан әрi - Банкi) құрылсын. Банктiң құрылтайшы мүшелерi Қазақстан Республикасының Yкiметi, Қырғыз Республикасының Yкiметi, Өзбекстан Республикасының Yкiметi болып табылады.

2. Банктiң басқару органы Банк Кеңесi болып табылады. Оныңқұрамына Тараптардан бiр-бiрден өкiлеттi өкiлдер кiредi. БанкКеңесiнiң Шешiмi Банк Жарғысы анықтаған тәртiппен қабылданады.

3. Банк арқылы жүргiзiлген есеп айырысулар Банк Кеңесi анықтағанеркiн өтiмдi валютамен, ұлттық валютамен немесе арнайы төлем қаржысыменжүзеге асырылады.

## 2-бап

Банктiң тұрған жерi - Алматы қаласы. Банк заңды тұлға болыптабылады. Банк халықаралық қаржы және банктік ұйымдар мен одақтарғақатысуы мүмкiн.

Банк қызметi оның ажырамас бөлiгi болып табылатын осы келiсiмменжәне Банктiң Жарғысымен реттеледi.

Банк пен Банк орналасқан елдiң арасындағы қарым-қатынас осымемлекеттегi заңдармен және соған сәйкес келiсiмдермен анықталады.

## 3-бап

Банкке келесi қызметтер жүктеледi:

- үкiметаралық келiсiмдерде көзделгендей сауда және басқаоперациялар бойынша жан-жақты мемлекетаралық есеп айырысулардыұйымдастырады және жүзеге асырады;

- бiрлескен кәсiпорындарды ұйымдастыруға және олардың меншiктүрiне қарамастан қызмет ауқымын кеңейтуге ықпал етедi;

- Тараптардың стратегиялық бағдарламасын несиелендiредi;

- жалпы аймақтық маңызы бар объектiлердi қаржыландырады;

- Тараптардың экономикасын зерттеп, талдайды және Тараптардыңбанктерiне ұсыныстар мен кепiлдемелер дайындайды.

## 4-бап

1. Банктiң алғашқы Жарғылық капиталы 9,0 (тоғыз) млн. АҚШ долларынемесе басқа валюта баламасымен (Банк Кеңесiнiң шешiмi бойынша) Банкқұрылтайшы-мүшелердiң жарнасы есебiнен Банк Кеңесi белгiлеген мөлшердеқұрылады.

2. Жарғылық капиталдың мөлшерi Банк Кеңесiнiң шешiмi бойыншакөбейтiлуi мүмкiн.

3. Банкке жаңадан мүше мемлекет қабылдағанда Банктiң жарғылыққоры ұлғайтылады. Банктiң жаңа мүшесiнiң сомасы, тәсiлi және мерзiмi БанкКеңесiмен келiсiле отырып анықталады.

4. Банктiң Банк Кеңесiнiң шешiмi бойынша құрылған арнайы қорларыболуы мүмкiн.

## 5-бап

1. Мемлекеттердiң шаруашылық жүргiзушi субъектiлерi арасындағы ағымдағы төлемдер екi жақты және көп жақты негiзде жүзеге асырылады және олардың ұлттық заңдарымен реттеледi.

2. Тараптардың өзара есеп айырысуларындағы ұлттық валютаның бағамын Банк Кеңесi анықтайды.

Тараптар валютаның белгiленген бағамы туралы ақпаратты ұлттық (орталық) банкке валюта бағамы өзгерген күннен кейiнгi келесi күннен кешiктiрмей бередi.

## 6-бап

1. Әрбiр Тарап кезектi мерзiмге сауда-экономикалық келiсiмдер жасағанда және үкiметаралық келiсiмдер бойынша жалпы товар айналымы шеңберiнде басқа жақтармен Банк мүшелерi көрсеткен мерзiм шеңберiнде түсiмдер мен төлемдердiң тепе-теңдiгiн қамтамасыз етуге ұмтылады. Бұл орайда ұлттық немесе басқа валютадағы мүмкiн болатын резервтердiң құрылуы (жұмсалуы), сондай-ақ кредит алудың (өтеудiң) мүмкiндiгi ескерiлуi мүмкін.

2. Саудалық емес операциялар бойынша есеп айырысулар саудалық емес төлемдер туралы үкiметаралық келiсiмдер негiзiнде жүргiзiледi.

## 7-бап

Банк Банк мүшесi болып табылмайтын басқа мемлекеттерге Банк Кеңесi анықтаған тәртiппен және шартпен олардың мемлекетаралық есеп айырысуларға қатысуы үшiн корреспонденттiк шоттар аша алады.

## 8-бап

Осы Келiсiмге Банк қызметiнiң мақсаттары мен принциптерiн бөлiсетiн басқа да мемлекеттер қосылуы мүмкiн. Банкке жаңа мүше қабылдаудың шарты мен тәртiбi оның Жарғысымен айқындалады.

## 9-бап

1. Осы Келiсiм барлық Тараптардың келiсуiмен ғана өзгертiлуi мүмкiн.

2. Осы Келiсiмге қатысқысы келмейтiнi туралы әр Тарап кем дегендеалты ай бұрын бұл жөнiнде Банк Кеңесiн хабардар ете алады. Көрсетiлгенмерзiм iшiнде Банк пен тиісті Тарап арасында олардың өзараміндеттемелері бойынша қарым-қатынастары реттелуі тиіс.

3. Осы Келісім Тараптардың тиісті заңдарына сәйкес ішкімемлекеттік шаралар орындалған сәттен бастап күшіне енеді.

Келісім Алматы қаласында 1994 жылдың 8 шілдесінде үш түпнұсқаданадан - қазақ, қырғыз, өзбек және орыс тілдерінде жасалды, әр дананыңкүші бірдей.

     Қазақстан Республикасы             Қырғыз Республикасы        Өзбекстан Республикасы          атынан                               атынан                       атынан

Келісім Парламенттен алынған

