# Жәбірленушілерге өтемақы қоры туралы

Осы Заң қылмыстық құқық бұзушылықтардың жекелеген құрамдары бойынша жәбірленушілерге өтемақы төлеуді қамтамасыз етуге бағытталған құқықтық, экономикалық, әлеуметтік және ұйымдастырушылық негіздерді айқындайды.

## 1-тарау. ЖАЛПЫ ЕРЕЖЕЛЕР

### 1-бап. Осы Заңда пайдаланылатын негізгі ұғымдар

Осы Заңда мынадай негізгі ұғымдар пайдаланылады: 

1) жәбірленуші құқықтары берілген адам – Қазақстан Республикасының Қылмыстық-процестік кодексіне сәйкес жәбірленушінің заңды өкілдері мен өкілдері, құқықтық мирасқорлар;

2) Жәбірленушілерге өтемақы қоры – Қазақстан Республикасының Жәбірленушілерге өтемақы қоры туралы заңнамасында көзделген тәртіппен ақша түсімдерін есепке жатқызу және жәбірленушілерге өтемақы төлемін жүргізу үшін бюджетті атқару жөніндегі орталық уәкілетті органда ашылған қолма-қол ақшаны бақылау шоты;

3) өтемақы – Қазақстан Республикасының Қылмыстық-процестік кодексіне сәйкес жәбірленуші деп танылған адамға осы Заңда белгіленген тәртіппен біржолғы ақша төлемі;

4) регрестік талаптар – прокуратура органдары осы Заңның 11-бабында аталған тұлғаларға қатысты қолданатын, жәбірленушілерге өтемақы ретінде төленген ақшаны қайтаруды қамтамасыз ету жөніндегі шаралар.

### 2-бап. Қазақстан Республикасының Жәбірленушілерге  өтемақы қоры туралы заңнамаcы

1. Қазақстан Республикасының Жәбірленушілерге өтемақы қоры туралы заңнамасы Қазақстан Республикасының Конституциясына негізделеді, Қазақстан Республикасының Қылмыстық, Қылмыстық-процестік, Қылмыстық-атқару және Бюджет кодекстерінен, осы Заңнан және Қазақстан Республикасының өзге де нормативтік құқықтық актілерінен тұрады.

2. Егер Қазақстан Республикасы ратификациялаған халықаралық шартта осы Заңда қамтылғаннан өзгеше қағидалар белгіленсе, онда халықаралық шарттың қағидалары қолданылады. 

### 3-бап. Жәбірленушілерге өтемақы төлеудің  негізгі қағидаттары

Жәбірленушілерге өтемақы төлеу:

1) заңдылық; 

2) адамның және азаматтың құқықтарын, бостандықтары мен заңды мүдделерін сақтау;

3) қолжетімділік қағидаттарына негізделеді.

### 4-бап. Қылмыстық қудалау функцияларын жүзегеасыратын мемлекеттік органдардың өкілеттіктері

Қылмыстық қудалау функцияларын жүзеге асыратын мемлекеттік органдар:

1) 01.07.2020 бастап қолданысқа енгізіледі - осы Заңының 13-бабымен;

2) 01.07.2020 бастап қолданысқа енгізіледі - осы Заңының 13-бабымен;

3) 01.07.2020 бастап қолданысқа енгізіледі - осы Заңының 13-бабымен;

4) 01.07.2020 бастап қолданысқа енгізіледі - осы Заңының 13-бабымен;

5) 01.07.2020 бастап қолданысқа енгізіледі - осы Заңының 13-бабымен;

6) негізсіз төленген өтемақыны қайтару мәселелерін реттейтін бірлескен нормативтік құқықтық актіні әзірлейді және бекітеді.

### 5-бап. Бюджетті атқару жөніндегі орталық  уәкілетті органның өкілеттіктері

Бюджетті атқару жөніндегі орталық уәкілетті орган:

1) өтемақы алушылардың орталықтандырылған тізілімінің нысаны мен оны ұсыну тәртібін әзірлейді және бекітеді;

2) 01.07.2020 бастап қолданысқа енгізіледі - осы Заңының 13-бабымен;

3) 01.07.2020 бастап қолданысқа енгізіледі - осы Заңының 13-бабымен.

## 2-тарау. ЖӘБІРЛЕНУШІЛЕРГЕ ӨТЕМАҚЫ ТӨЛЕУ ТӘРТІБІ

### 6-бап. Өтемақы алуға құқығы бар жәбірленушілер

Ескерту. 6-бап 01.07.2020 бастап қолданысқа енгізіледі - осы Заңының 13-бабымен.

### 7-бап. Жәбірленушілерге өтемақы мөлшері

Ескерту. 7-бап 01.07.2020 бастап қолданысқа енгізіледі - осы Заңының 13-бабымен.

### 8-бап. Жәбірленушілерге өтемақы тағайындау тәртібі

Ескерту. 8-бап 01.07.2020 бастап қолданысқа енгізіледі - осы Заңының 13-бабымен.

### 9-бап. Өтемақы төлеу тәртібі мен мерзімдері

Ескерту. 9-бап 01.07.2020 бастап қолданысқа енгізіледі - осы Заңының 13-бабымен.

## 3-тарау. ЖӘБІРЛЕНУШІЛЕРГЕ ӨТЕМАҚЫ ҚОРЫН ҚАЛЫПТАСТЫРУ КӨЗДЕРІ

### 10-бап. Жәбірленушілерге өтемақы қорын қалыптастыру көздері

1. Салықтық емес түсімдер Жәбірленушілерге өтемақы қорын қалыптастыру көздері болып табылады, оларға:

1) сот өндіріп алатын мәжбүрлі төлемдер;

2) Қазақстан Республикасы Қылмыстық-процестік кодексінің 71, 78, 80, 81, 82, 90, 142, 156 және 165-баптарында көзделген процестік міндеттерді орындамағаны және сот отырысында тәртіп бұзғаны үшін, адвокатты, прокурор мен сотталушыны қоспағанда, жәбірленушіге, куәға, маманға, аудармашыға және өзге де адамдарға сот салатын ақшалай өндіріп алулар; 

3) өзіне қатысты соттың айыптау үкімі заңды күшіне енген және түзеу жұмыстары түрінде жаза тағайындалған сотталған адамнан ақшалай өндіріп алулар;

4) 01.07.2020 бастап қолданысқа енгізіледі - осы Заңының 13-бабымен;

5) Қазақстан Республикасының заңнамасында тыйым салынбаған өзге де көздер жатады.

2. Сот айыптау үкiмiн шығарған кезде кінәлі адамдардан Жәбірленушілерге өтемақы қорына Қазақстан Республикасы Қылмыстық кодексінің 98-1 және 98-2-баптарының негізінде мәжбүрлі төлем өндіріп алынады. 

Қылмыстық құқық бұзушылықты адамдар тобы жасаған жағдайда, мәжбүрлі төлем әрбір кінәлі адамнан жеке өндіріп алынады.

Кінәлі адамға қатысты айыптау үкімі қылмыстық құқық бұзушылықтар жиынтығы бойынша шығарылған жағдайда, одан неғұрлым ауыр қылмыстық құқық бұзушылық санатына сәйкес келетін мәжбүрлі төлем өндіріп алынады. 

3. Жәбірленушілерге өтемақы қорының ақша қалдықтары мемлекеттік бюджетке алып қоюға (аударуға) жатпайды.

4. Жәбірленушілерге өтемақы қорына инкассолық өкімдер шығаруға жол берілмейді.

### 11-бап. Регрестік талаптар

Ескерту. 11-бап 01.07.2020 бастап қолданысқа енгізіледі - осы Заңының 13-бабымен.

## 4-тарау. ҚОРЫТЫНДЫ ЕРЕЖЕЛЕР

### 12-бап. Қазақстан Республикасының Жәбірленушілерге өтемақы  қоры туралы заңнамасын бұзғаны үшін жауаптылық

Қазақстан Республикасының Жәбірленушілерге өтемақы қоры туралы заңнамасын бұзу Қазақстан Республикасының заңдарында белгіленген жауаптылыққа алып келеді.

### 13-бап. Осы Заңды қолданысқа енгізу тәртібі

Осы Заң, 2018 жылғы 1 шілдеден бастап қолданысқа енгізілетін                     10-баптың 1-тармағының 1), 2), 3) және 5) тармақшаларын, 2, 3 және                  4-тармақтарын және 2020 жылғы 1 шілдеден бастап қолданысқа енгізілетін       4-баптың 1), 2), 3), 4) және 5) тармақшаларын, 5-баптың 2) және                                3) тармақшаларын, 6, 7, 8 және 9-баптарды, 10-баптың 1-тармағының                     4) тармақшасын, 11-бапты қоспағанда, алғашқы ресми жарияланған күнінен кейін күнтізбелік он күн өткен соң қолданысқа енгізіледі.

Қазақстан РеспубликасыныңПрезиденті

            Н. НАЗАРБАЕВ

