# Қазақстан Республикасының Теңіз кеме қатынасы қауіпсіздігіне қарсы бағытталған заңсыз іс-әрекеттермен күрес туралы конвенцияға және Құрлықтық шельфте орналасқан стационарлық платформалар қауіпсіздігіне қарсы бағытталған заңсыз іс-әрекеттермен күрес туралы хаттамаға қосылуы туралы

      Қазақстан Республикасы Римде 1988 жылғы 10 наурызда жасалған Теңіз кеме қатынасы қауіпсіздігіне қарсы бағытталған заңсыз іс-әрекеттермен күрес туралы конвенцияға және Құрлықтық шельфте орналасқан стационарлық платформалар қауіпсіздігіне қарсы бағытталған заңсыз іс-әрекеттермен күрес туралы хаттамаға қосылсын.

      Қазақстан Республикасының

      Президенті

# Теңiз кеме қатынасы қауiпсiздiгiне қарсы бағытталған заңсыз iс-әрекеттермен күрес туралы КОНВЕНЦИЯ

(2004 жылғы 22 ақпанда күшіне енді - ҚР СІМ-нің ресми сайты)

      Осы Конвенцияға қатысушы мемлекеттер ,

      Халықаралық бейбiтшiлiк пен қауiпсiздiктi қолдауға және мемлекеттер арасындағы достастық қатынастар мен ынтымақтастықты дамытуға қатысты Бiріккен Ұлттар Ұйымының Жарғысының мақсаттары мен қағидаттарын назарға ала отырып ,

      атап айтқанда, Адам құқықтарының жалпыға бiрдей декларациясы мен Азаматтық және саяси құқықтар туралы халықаралық пактiсiнде көрсетiлгендей өмiр сүруге, бостандыққа және жеке басына қол сұқпаушылыққа әркiмнің құқығы бар екендiгiн мойындай отырып ,

      қауiп-қатерге ұшырататын немесе кінәсiз адамдардың өмiрiн әкететiн, негiзгi бостандықтарға қауiп төндiретiн және адамның жеке басының қадiр-қасиетiн қорлайтын оның барлық нысандарында әлемдегi терроризм iс-әрекеттерiнің күшеюiне [қатты] алаңдай отырып ,

      теңiздегi кеме қатынасы қауіпсiздiгiне қарсы бағытталған заңсыз iс-әрекеттер адамдар мен мүлiктiң қауiпсiздігіне қауіп төндiретін, теңiз қатынасын айтарлықтай бұзатынын және теңiздегi кеме қатынасы қауіпсiздігіне әлем xалықтарының сенiмiн жоғалтатынын

ескере отырып ,

      осындай iс-әрекеттер бүкіл әлемдiк қоғамдастықтың алаңдаушылығына себеп болып табылады деп есептей отырып ,

      теңiздегi кеме қатынасы қауiпсiздiгiне қарсы бағытталған барлық заңсыз iс-әрекеттердiң алдын алу және оларды жасайтын тұлғалардың iзiне түсу және жазаға тарту жөнiндегi тиiмдi және iс жүзіндегi шараларды әзiрлеудегi және қабылдаудағы мемлекеттер арасындағы халықаралық ынтымақтастықты дамытудың шұғыл қажеттiлiгіне сене отырып ,

      басқаларының арасында "барлық мемлекеттердi бiр жақты тәртiппен және басқа мемлекеттермен, сондай-ақ Бiріккен Ұлттар Ұйымының тиiстi органдарымен ынтымақтаса отырып, халықаралық терроризм негiзiнде жатқан себептердi бiртiндеп жоюға көмектесуге және отаршылдық, нәсілшiлдiк және адам құқықтарын және негiзгi еркiндiктерiн жаппай және дөрекi бұзумен байланысты жағдайларды қоса алғанда, барлық жағдайларға, сондай-ақ халықаралық терроризмді тудыру және халықаралық бейбiтшілік пен қауiпсiздiкке қауіп келтiруi мүмкiн шетелдiк басқыншылық нәтижесiнде қалыптасқан жағдайларға ерекше көңiл бөлуге шақыратын" Бiрiккен Ұлттар Ұйымы Бас Ассамблеясының 1985 жылғы 9 желтоқсандағы 40/61 қарарына жүгiне

отырып ,

      бұдан әрi 40/61 қарарының "оларды қайда және кiм жасамасын және оның ішінде мемлекеттер арасындағы достық қатынастарға және олардың қауiпсiздiгiне қатер төндiретiн терроризмнің барлық iс-әрекеттерiн, әдiстерi мен практикасын қылмыстық ретiнде сөзсiз айыптайтындығына" сүйене отырып ,

      сондай-ақ Халықаралық теңiз ұйымының 40/61 қарарында "тиiстi шараларға қатысты ұсынымдар енгiзу мақсатында бортта немесе теңiз кемелеріне қарсы терроризм iс-әрекеттерінің проблемаларын зерделеу"

ұсынылып отырғанына сүйене отырып ,

      кемелер қауіпсiздiгiне және олардың жолаушылары мен экипаждарының қауіпсiздiгiне қатер төндiретiн заңсыз iс-әрекеттердің алдын алу жөнiндегi шараларды әзiрлеуге шақыратын, Халықаралық теңiз ұйымы Ассамблеясының 1985 жылғы 20 қарашадағы А. 584(14) қарарын назарға ала отырып ,

      осы Конвенцияның кеме бортында әдеттегi тәртіптi қолдау нормаларымен регламенттелетiн экипаждың iс-әрекеттеріне таратылмайтынын атап көрсете отырып ,

      кемелерге қарсы бағытталған заңсыз iс-әрекеттердiң алдын алуға және осындай iс-әрекеттермен күреске қатысты нормалар мен стандарттар мониторингінің қажеттiлiгiн растай отырып , бұл қажет болғанда оларды жаңғырту мақсатында және осыған байланысты Халықаралық теңiз ұйымының Теңiздегi қауіпсiздiк жөнiндегi комитетi

ұсынған кемелер бортындағы жолаушылар мен экипажға қарсы заңсыз iс-әрекеттердiң алдын алу жөнiндегi шараларды қанағаттанғандықпен ескере отырып,

      бұдан әрi осы Конвенциямен реттелмейтiн мәселелер жалпы халықаралық құқық нормаларымен және қағидаттарымен реттелудi жалғастыратынын растай отырып ,

      теңiздегi кеме қатынасы қауiпсiздiгiне қарсы бағытталған заңсыз iс-әрекеттермен күресте жалпы xалықаралық құқық нормалары  мен қағидаттарын барлық мемлекеттердің қатаң сақтау қажеттiгiн мойындай отырып ,

      төмендегiлер туралы келiстi:

## 1-бап

      Осы Конвенцияның мақсаттары үшiн "кеме" ұстаудың динамикалық

қағидатына негiзделген кеменi, су асты аппараттарын немесе кез келген басқа да жүзгiш құралдарды қоса алғанда, теңiз түбiнде тұрақты бекiтілмеген кез келген кеменi бiлдiредi.

## 2-бап

      1. Осы Конвенция:

      а) әскери корабльге; немесе

      b) мемлекетке тиесiлi немесе әскери-қосалқы не кедендiк немесе полициялық мақсаттар ретiнде қолданылған кезде ол пайдаланатын кемеге; немесе

      с) пайдаланудан шығарылған немесе қазыққа қойылған кемеге қолданылмайды.

      2. Осы Конвенцияда ешнәрсе әскери корабльдердің және коммерциялық емес мақсаттарда пайдаланылатын басқа да мемлекеттiк кемелердің иммунитетiн қозғамайды.

## 3-бап

      1. Кез келген тұлға, егер ол заңсыз немесе қасақана:

      а) кеменi басып алса немесе күшпен немесе оған күш көрсету қаупiн төндiру немесе қорқытудың кез келген басқа да нысандары жолымен бақылауды жүзеге асырса; немесе

      b) кеме бортындағы тұлғаға қарсы зорлық iс-әрекет жасаса, егер бұл iс-әрекет осы кеменің қауiпсiз жүзуiне қауiп төндiретiн болса; немесе

      с) кеменi бұзса немесе кемеге немесе оның жүгiне осы кеменiң қауiпсiз жүзуiне қауiп төндiретiн зиян келтiрсе; немесе

      d) қандай да болмасын әдiспен осы кеменi бұзуы, осы кемеге немесе оның жүгiне зиян келтiруi мүмкін немесе осы кеменiң қауiпсiз

жүзуiне қауiп төндiретiн немесе қауiп төндiруi мүмкiн құрылғыны немесе затты кеменің бортына орналастырса немесе орналастыру мақсатында iс-әрекет жасаса; немесе

      e) теңiз навигациялық жабдығын бұзса немесе оған едәуiр зиян келтiрсе немесе оны пайдалануға айтарлықтай кедергiлер жасаса, егер кез келген осындай iс-әрекет кеменің қауiпсiз жүзуiне қауiп төндiруi мүмкiн болса; немесе

      f) осы арқылы кеменiң қауiпсiз жүзуiне қауiп төндiре отырып, алдын ала жалған мәлiметтер берсе; немесе

      g) кез келген тұлғаны жарақаттандырса немесе оны "а" - "f" тармақшаларында көрсетiлген қылмыстардың қайсысын болмасын жасауына

немесе жасау әрекетiне байланысты өлтiрсе, қылмыс жасайды.

      2. Кез келген тұлға сондай-ақ егер ол:

      а) 1-тармақта көрсетiлген қылмыстардың қайсысын болмасын жасауға әрекет қылсa; немесе

      b) 1-тармақта көрсетiлген кез келген тұлға жасайтын қылмыстардың қайсысын болмасын жасауға итермелесе немесе өзгеше бiр

жолмен осындай қылмысты жасайтын тұлғамен бiрге қатысушы болса; немесе

      с) жеке немесе заңды тұлғаны қандай да болмасын iс-әрекет жасауға немесе одан тартынуға, 1-тармақтың "b", "с" және "e" тармақшаларында көрсетiлген қылмыстардың қайсысын болмасын жасауға мәжбүр ету мақсатында ұлттық заңнамада көзделгендей шартпен немесе онсыз қауiп төндiрсе, егер осы қауiп ол туралы айтылып отырған кеменің қауiпсiз жүзуiне қатер төндiретiн болса, қылмыс жасайды.

## 4-бап

      1. Осы Конвенция егер кеме жүзу сапарына шықса немесе оның бағыты қандай да болмасын мемлекеттiк аумақтық теңiздің сыртқы шекарасынан тыс немесе шектес мемлекеттермен оның аумақтың теңiзiнің бүйiрлiк шекараларынан тыс орналасқан  суларға, сулар арқылы немесе судан жүзудi қамтыса, қолданылады.

      2. Осы Конвенция 1-тармаққа сәйкес қолданылмайтын жағдайларда, ол сонда да қылмыскер немесе болжамды қылмыскер 1-тармақта аталған мемлекеттен өзге қатысушы мемлекеттің аумағында болса, қолданылады.

## 5-бап

      Әрбiр қатысушы мемлекет осы қылмыстардың ауыр сипатын ескере отырып, 3-бапта көрсетiлген қылмыстар үшін тиiстi жазаларды көздейдi.

## 6-бап

      1. Әрбiр қатысушы мемлекет:

      а) осы қылмыс жасалу кезiнде осы мемлекеттің жалауы астында жүзген кемеге қарсы немесе бортында; немесе

      b) оның аумақтық теңiзiн қоса алғанда, осы мемлекеттің  аумағында; немесе

      с) осы мемлекеттің азаматы жасағанда 3-бапта көрсетiлген қылмыстарға қатысты өзінің заңдық иелiгiн орнату үшiн қажет болуы мүмкін шараларды қабылдайды.

      2. Қатысушы мемлекет сондай-ақ:

      а) оны әдетте осы мемлекетте тұратын азаматтығы жоқ тұлға жасаса; немесе

      b) оны жасау кезiнде осы мемлекеттiң азаматы ұсталса, қорқытуға ұшыраса, жарақаттанса немесе өлтiрiлсе; немесе

      с) ол осы мемлекеттi қандай да болмасын iс-әрекет жасауға немесе одан бас тартуға мәжбүр ету мақсатында жасалса, кез келген осындай қылмысқа қатысты өзінің заңдық иелігін орната алады.

      3. 2-тармақта аталған заңдық иелiкті белгілеген кез келген қатысушы мемлекет бұл туралы Халықаралық теңiз ұйымының Бас хатшысын (төменде "Бас хатшы" деп аталатын) хабарландырады. Егер осындай қатысушы мемлекет кейiн мұндай заңдық иелiктен бас тартатын

болса, ол бұл туралы Бас хатшыны хабарландырады.

      4. Әрбiр қатысушы мемлекет 3-бапта  көрсетiлген қылмыстарға қатысты оның заңды иелiгiн белгiлеу үшiн болжамды қылмыскер оның аумағында болған және ол осы баптың 1 және 2-тармақтарына сәйкес оны өзiнің заңдық иелiгiн белгiлеген қандай да бiр қатысушы мемлекеттердің бiрiне бермеген жағдайда қажеттi болып табылуы мүмкін осындай шараларды қабылдайды.

      5. Осы Конвенция ұлттық заңнамаға сәйкес жүзеге асырылатын ешқандай қылмыстық заңдық иелiктi жоймайды.

## 7-бап

      1. Оны жағдайлары талап ететiнiне көз жеткiзе отырып, аумағында қылмыскер немесе болжамды қылмыскер бар кез келген қатысушы мемлекет, өзінің заңнамасына сәйкес оны қамауға алады немесе қылмыстық iзiне түсу немесе беру бойынша iс-қимылдар қабылдау үшiн қажеттi уақыт iшiнде оның болуын қамтамасыз ететiн басқа да шаралар қабылдайды.

      2. Мұндай мемлекет дереу өз заңнамасына сәйкес деректерге алдын ала тексеру жүргiзедi.

      3. Оған қатысты 1-тармақта аталған шаралар қолданылатын кез келген тұлғаның:

      а) ол азаматы болып табылатын мемлекеттiң ең жақын тиiстi өкілiмен кiдiрiссiз байланысуға немесе өзге де тәсiлмен осындай байланысты орнатуға құқылы немесе ол азаматтығы жоқ тұлға бoлca, әдетте ол оның аумағында тұратын мемлекеттің өкілiмен байланысуға;

      b) оның өкiлiнің осы мемлекетке келуге құқығы бар.

      4. 3-тармақта аталған құқықтар аумағында қылмыскер немесе болжамды қылмыскер бар мемлекеттiң заңдарына және ережелерiне сәйкес, аталған заңдар мен ережелер 3-тармаққа сәйкес ұсынылатын құқықтар арналған мақсаттарды толығымен жүзеге асыруға мүмкіндiк бepуi тиiс жағдайда жүзеге асырылады.

      5. Қатысушы мемлекет осы бапқа сәйкес тұлғаны қамауға алған кезде, 6-баптың 1-тармағына сәйкес ол заңдық иелiк орнатқан

мемлекеттерге және егер ол орынды деп есептесе, кез келген басқа да

мүдделi мемлекеттерге оларда қамауда осындай тұлға бар екендiгi туралы және оны ұстауды талап ететiн жағдайлар туралы кiдiрiссiз хабарлайды. Осы баптың 2-тармағында көзделген алдын ала тексерудi жүргiзетiн мемлекет оның нәтижелерi туралы аталған мемлекеттерге дереу хабарлайды және құқықтық иелiктi жүзеге асыруға өзінің ниетi бары-жоғын көрсетедi.

## 8-бап

      1. Қатысушы мемлекет ("ту астындағы мемлекет") кемесінің капитаны 3-бапта көрсетiлген қылмыстардың бiрiн жасады деп есептеуге оған қатысты ceнімді негiзi бар кез келген тұлғаны кез келген басқа қатысушы мемлекеттiң ("қабылдайтын мемлекет") құзыреттi органдарына бере алады.

      2. Ту астындағы мемлекет 1-тармаққа сәйкес бортында оның беруге ниетi бар кез келген тұлға бар кеменің капитаны қабылдаушы мемлекеттің құзыреттi органдарына өзiнің осындай тұлғаны беру ниетi

туpалы және беру себептерi туралы хабарламаны осыны шын мәнiнде жүзеге асыру мүмкін болғанда және мүмкiндігінше кеме қабылдаушы мемлекеттiң аумақтық теңiзiне кiргенге дейiн беруiн қамтамасыз етедi.

      3. Қабылдаушы мемлекет берiліп отырған тұлғаны осындай берудi

тудыратын iс-әрекеттерге осы Конвенция қолданылмайды деп есептеуге оның барлық негiздерi болған жағдайды есептемегенде қабылдайды және

7-баптың ережелерiне сәйкес iс-қимыл жасайды. Берiлетiн тұлғаны қабылдаудан кез келген бас тартуға қабыл алмаудың себептерi туралы өтiнiш қоса берiледi.

      4. Ту астындағы мемлекет болжамды қылмысқа қатысты, капитанның иелiгiнде бар дәлелдемелердi кеме капитанының

қабылдаушы мемлекеттің құзыреттi органдарынан қамтамасыз етедi.

      5. 3-тармаққа сәйкес берiлген тұлғаны қабылдап алған қабылдаушы мемлекет өз кезегiнде ту астындағы мемлекетке осы тұлғаны беру туралы өтiнiш жасайды. Ту астындағы мемлекет осындай кез келген өтiнiштi қарайды және егер ол оны қанағаттандырса, онда 7-бапқа сәйкес iс-қимыл жасайды. Егер ту астындағы мемлекет өтiнiштi қабыл алмаса, ол қабылдаушы мемлекетке қабыл алмау себептерi баяндалған өтінішін ұсынады.

## 9-бап

      Осы Конвенция, олардың туы астында жүзбейтiн кемелердің бортындағы мәжбүрлiк шараларды тексеру немесе қабылдау бойынша құқықтық иелiктi жүзеге асыратын мемлекеттердің құзыретiне жататын xалықаралық құқық нормаларын қозғамайды.

## 10-бап

      1. Аумағында қылмыскер немесе болжамды қылмыскер бар қатысушы мемлекет 6-бап қолданылған жағдайда, егер ол оны бермесе, қандай да болмасын ерекшелiктерсiз және қылмыс оның аумағында жасалған-жасалмағанына қарамастан, өзінің заңнамасына сәйкес тексеру жүргiзу арқылы қылмыстық тергеу мақсаттары үшiн iстi өзiнің

құзыреттi органдарына кідiрiссiз беруi тиiс. Бұл органдар ауыр сипаттағы кез келген басқа да қылмыс жағдайындағыдай әдiспен осы мемлекеттің заңнамасына сәйкес шешiм қабылдайды.

      2. Оған қатысты 3-бапта көрсетiлген қылмыстардың кез келгенiне байланысты тексеру жүзеге асырылатын кез келген тұлғаға тексерудің барлық сатысында әдiл қарым-қатынас болатындығына, оның iшiнде ол аумағында тұрған мемлекеттің заңнамасында осындай тексеру

үшiн көзделген барлық құқықтар мен кепiлдiктердi пайдалануға кепiлдiк берiледi.

## 11-бап

      1. 3-бапта көрсетiлген қылмыстар қандай да болмасын қатысушы мемлекеттердің арасында орын алып отырған беру туралы кез келген шартқа беруге әкеліп соғатын қылмыстар ретiнде енгiзiлуге жатады деп есептеледi. Қатысушы мемлекеттер осындай қылмыстарды олардың арасында жасалатын беру туралы барлық шарттарға беруге әкелiп соғатын қылмыстар ретінде енгiзуге мiндеттенедi.

      2. Егер берудi шарттың болуымен байланыстыратын қатысушы мемлекет, онымен беру туралы шарты жоқ басқа қатысушы мемлекеттен беру туралы өтiнiш алса, сұралынды мемлекет осы Конвенцияны 3-бапта

көрсетiлген қылмыстарға қатысты беруге заңды негiз ретiнде өз қалауы бойынша қарай алады. Беру сұралынды мемлекеттің заңнамасында

көзделген басқа да шарттарға сәйкес жүзеге асырылады.

      3. Берудi шарттың болуымен байланыстырмайтын қатысушы мемлекеттер өздерiнің арасындағы қатынастарда 3-бапта көрсетiлген қылмыстарды сұралынды мемлекеттің заңнамасында көзделген шарттарды сақтай отырып беруге әкелетiн қылмыстар ретінде қарайды.

      4. Егер қажет болса, 3-бапта көрсетiлген қылмыстарды, олар жасаған жерiнде ғана емес, сондай-ақ беру туралы өтініш жасайтын қатысушы мемлекеттің құқықтық иелiк шегiндегi қандай да болмасын бiр жерде жасалған болса, қатысушы мемлекеттер беру мақсаттары үшiн

қарайды.

      5. 6-бапқа сәйкес құқықтық иелiгiн белгiлеген мемлекеттерден беру туралы бiреуден артық өтiнiш алатын және қылмыстық қудалауды қозғамау шешiмiн қабылдайтын қатысушы мемлекет, қылмыскер немесе болжамды қылмыскер берiлуi тиiс мемлекеттi таңдаған кезде, қылмыс жасалған уақытта оның туы астында кеме жүзген қатысушы мемлекеттiң мүдделерi мен мiндеттерiн тиiстi түрде ескередi.

      6. Осы Конвенцияға сәйкес болжамды қылмыскердi беру туралы өтiнiштi қараған кезде сұралынды мемлекет болжамды қылмыскердің 7-баптың 3-тармағында көрсетілген құқықтарының сұралынды мемлекетте

iске асырылу мүмкіндігi туралы мәселеге тиiстi назар аударады.

      7. Осы Конвенцияда көрсетiлген қылмыстарға қатысты беру туралы қатысушы мемлекеттердің арасындағы барлық шарттар мен келiсiмдердің ережелерi қатысушы мемлекеттердің арасындағы қатынастарда олар осы Конвенциямен үйлеспейтiн шамада өзгередi.

## 12-бап

      1. Қатысушы мемлекеттер бiр бiрiне 3-бапта көрсетiлген қылмыстарға қатысты басталған қылмыстық қудалауға байланысты, тергеу үшiн қажеттi оларда бар дәлелдемелердi алуға жәрдемдi қоса алғанда, барынша мүмкін көмек көрсетедi.

      2. Қатысушы мемлекеттер 1-тармақ бойынша олардың арасында болуы мүмкін өзара құқықтық көмек туралы кез келген шартқа сәйкес өз мiндеттемелерiн орындайды. Осындай шарттар болмаған жағдайда қатысушы мемлекеттер өздерінің ұлттық заңнамасына сәйкес бiр бiрiне

көмек көрсетедi.

## 13-бап

      1. Қатысушы мемлекеттер 3-бапта көрсетiлген қылмыстарды болдырмауда, атап айтқанда:

      а) олардың аумақтарының шегіндe немесе одан тысқары осы қылмыстарды жасауға олардың тиiстi аумақтарының шегiнде дайындықты болдырмау жөнiнде iс жүзінде жүзеге асырылатын барлық шараларды қабылдау;

      b) олардың ұлттық заңнамасына сәйкес ақпарат алмасу және 3-бапта көрсетiлген қылмыстардың жасалуын болдырмау мақсатында қажет кезiнде қабылданатын әкiмшілік және басқа да шараларды үйлестiру жолымен бiрлесiп iс-қимыл жасайды.

      2. 3-бапта көрсетiлген қандай да болмасын бiр қылмысты жасау нәтижесiнде кеменің рейсi кiдiрсе немесе үзiлсе, кеме, жолаушылар немесе экипаж аумағында тұрған кез келген қатысушы мемлекет кеменiң, оның жолаушыларының, экипажының немесе жүгiнің негiзсiз кiдiруiн болдырмау үшiн мүмкіндiгiнше барлық күш-жiгерін жұмсауы тиiс.

## 14-бап

      3-бапта көрсетiлген қандай да болмасын бiр қылмыс жасалуы мүмкiн деп есептеуге негiзi бар кез келген қатысушы мемлекет өзінің

ұлттық заңнамасына сәйкес, оның пiкiрi бойынша 6-бапқа сәйкес құқықтық иелiктi белгiлеген мемлекет болып табылатын мемлекеттерге өзiнде бар кез келген тиiстi ақпаратты мүмкіндiгiнше жедел бередi.

## 15-бап

      1. Әрбiр қатысушы мемлекет өзінің ұлттық заңнамасына сәйкес Бас хатшыға мүмкіндiгiнше қысқа мерзiмде:

      а) қылмыстың жағдайларына;

      b) 13-баптың 2-тармағына сәйкес қабылданған iс-әрекеттерге;

      с) қылмыскерге немесе болжамды қылмыскерге қатысты қолданылған шараларға және атап айтқанда беру немесе басқа да құқықтық iс-әрекеттер бойынша кез келген iс-қимылдардың нәтижелерiне қатысты өзiнде бар кез келген ақпаратты хабарлайды.

      2. Аумағында бoлжамды қылмыскер қылмыстық қудалауға тартылған

қатысушы мемлекет өзінің ұлттық заңнамасына сәйкес тергеудiң соңғы нәтижелерi туралы Бас хатшыға хабарлайды.

      3. 1 және 2-тармақтарға сәйкес берiлген ақпаратты Бас хатшы барлық қатысушы мемлекеттерге, Халықаралық теңiз ұйымының мүшелерiне (төменде "Ұйым" деп аталатын), басқа мүдделi мемлекеттер

мен тиiстi халықаралық үкiметаралық ұйымдарға хабарлайды.

## 16-бап

      1. Осы Конвенцияны түсiндiруге немесе қолдануға қатысты екi немесе одан артық қатысушы мемлекеттердің арасындағы ақылға қонымды

уақыт iшiнде келiссөздер жолымен реттелмейтiн кез келген дау олардың бiреуiнің өтiнiшi бойынша төрелiк сотқа берiледi. Егер төрелiк сот туралы өтiнiш берiлген күннен бастап алты ай iшiнде тараптар төрелiк сотты ұйымдастыру туралы келiсе алмайтын болса, осы тараптардың кез келгенiнің өтiнiшi бойынша дау Сот Мәртебесiне сәйкес Халықаралық Сотқа берiлуi мүмкін.

      2. Әрбір мемлекет осы Конвенцияға қол қою, бекiту, қабылдау немесе оған қосылу кезiнде өзiн 1-тармақтың қандай да болмасын бiр ережесiмен немесе барлық ережелерiмен шектеулi деп есептемейтiндігi

туралы мәлiмдеме жасай алады. Басқа қатысушы мемлекеттер осындай ескертпе жасаған кез келген қатысушы мемлекетке қатысты осындай ережелермен шектелмейтiн болады.

      3. 2-тармаққа сәйкес ескертпе жасаған кез келген мемлекет кез

келген уақытта Бас хатшыны хабардар ету жолымен осы ескертпенi алып

тастай алады.

## 17-бап

      1. Осы Конвенция Римде 1988 жылғы 10 наурызда Теңiздегi кеме

қатынасы қауiпсiздiгінe қарсы бағытталған заңсыз iс-әрекеттермен күрес жөнiндегi халықаралық конференцияға қатысушы мемлекеттер және

Ұйымның штаб-пәтерiнде 1988 жылғы 14 наурыздан бастап 1989 жылғы 9 наурызға дейiн барлық мемлекеттер қол қоюы үшiн ашық. Осыдан кейiн Конвенция қосылу үшiн ашық болып қала бередi.

      2. Мемлекеттер осы Конвенцияның олар үшiн мiндеттi екендiгiне

өздерінің келiсiмiн:

      а) ратификациалауға, қабылдауға немесе бекiтуге қатысты ескертпесiз қол қою; немесе

      b) кейiннен ратификациялау, қабылдау немесе бекiту арқылы ратификациялауға, қабылдауға немесе бекiтуге қатысты ескертпемен қол қою; немесе

      с) қосылу жолымен бiлдiре алады.

      3. Ратификациялау, қабылдау, бекiту немесе қосылу Бас хатшыға тиiстi құжатты сақтауға өткiзу жолымен жүзеге асырылады.

## 18-бап

      1. Осы Конвенция он бес мемлекет ратификациялау, қабылдау немесе бекiтуге қатысты ескертпесiз қол қойған, не ратификациялау, қабылдау, бекiту немесе қосылу туралы тиiстi құжаттарды сақтауға тапсырған күннен бастап тоқсан күннен кейiн күшiне енедi.

      2. Осы Конвенция ратификациялау, қабылдау немесе бекiту немесе оған қосылу туралы құжатты сақтауға тапсырған мемлекет үшiн Конвенцияның күшiне енуi, ратификациялануы, қабылдануы, бекiтiлуi немесе оған қосылуы үшiн қажеттi шарттар орындалғаннан кейiн осындай сақтауға тапсыру күнiнен тоқсан күннен кейiн күшiне енедi.

## 19-бап

      1. Осы Конвенцияның күшiн кез келген қатысушы мемлекет бұл мемлекет үшiн осы Конвенция күшiне енген күнiнен бастап бiр жыл өткеннен кейiн кез келген уақытта жоя алады.

      2. Күшiн жою Бас хатшыға күшiн жою туралы құжатты сақтауға тапсыру жолымен жүзеге асырылады.

      3. Күшiн жою Бас хатшы күшiн жою туралы құжатты алған күннен бастап бiр жыл өткеннен кейiн немесе күшiн жою туралы

құжатта көрсетiлуi мүмкін осындай үлкен мерзiм бiткеннен кейiн күшiне енедi.

## 20-бап

      1. Ұйым осы Конвенцияны қайта қарау немесе оған түзетулер енгiзу мақсатында конференция шақыра алады.

      2. Бас хатшы қатысушы мемлекеттердің үштен бiрiнiң немесе оған қатысушы мемлекеттiң, қайсысының саны көп болуына байланысты, өтiнiшi бойынша Конвенцияны қайта қарау немесе оған түзетулер енгiзу мақсатында қатысушы мемлекеттердің конференциясын шақырады.

      3. Осы Конвенцияға түзетулер күшiне енген күннен кейiн сақтауға тапсырылған ратификациялау, қабылдау, бекiту немесе қосылу

туралы кез келген құжат оған енгiзiлген түзетумен бiрге Конвенцияға

қатысты ретінде қаралады.

## 21-бап

      1. Осы Конвенция Бас хатшыға сақтауға тапсырылады.

      2. Бас хатшы:

      а) осы Конвенцияға қол қойған немесе оған қосылған барлық мемлекеттердi, сондай-ақ ұйымның барлық мүшелерiн:

      i) Конвенцияға әрбiр жаңа қол қою немесе, олардың күндерiн көрсете отырып ратификациялау, қабылдау, бекiту немесе қосылу туралы

құжатты сақтауға тапсыру;

      ii) осы Конвенцияның күшiне енген күнi;

      iii) осы Конвенцияның күшiн жою туралы кез келген құжатты оны алған күнiн және күшiн жоюдың күшiне енген күнiн көрсете отырып сақтауға тапсыру;

      iv) осы Конвенцияға сәйкес жасалған кез келген өтiніш немесе хабарландыруды алғандығы туралы хабардар етедi;

      b) осы Конвенцияның түпнұсқа мәтiнiнiң куәландырылған көшiрмелерiн Конвенцияға қол қойған немесе оған қосылған барлық мемлекеттерге жiбередi.

      3. Депозитарий осы Конвенция күшiне енiсiмен оның түпнұсқа мәтiнiнің расталған көшiрмесiн Бiрiккен Ұлттар Ұйымы Жарғысының 102-бабына сәйкес тiркеу және жариялау үшiн Бiрiккен Ұлттар Ұйымының Бас хатшысына жiбередi.

## 22-бап

      Осы Конвенция бiр түпнұсқалық данада ағылшын, араб, испан, қытай, орыс және француз тiлдерінде жасалды және де барлық мәтiндерi бiрдей түпнұсқалық болып табылады.

      Осыны куәландыру үшiн өздерiнің тиiстi үкiметтерi тиiстi түрде осыған уәкiлеттік берген, төменде қол қоюшылар осы Конвенцияға қол қойды.

      Римде бiр мың тоғыз жүз сексен сегiзiншi жылғы оныншы наурызда жасалды .

## Құрылықтық қайраңда орналасқан стационарлық платформалар қауiпсiздiгiне қарсы бағытталған заңсыз iс-әрекеттермен күрес туралы ХАТТАМА

(2004 жылғы 22 ақпанда күшіне енді - ҚР СІМ-нің ресми сайты)

      Осы Хаттамаға қатысушы мемлекеттер ,

      Теңiз кеме қатынасы қауiпсiздiгіне қарсы бағытталған заңсыз iс-әрекеттермен күрес туралы конвенцияның  қатысушылары бола отырып ,

      Конвенцияның әзiрлену себебiнің құрылықтық қайраңда орналасқан стационарлық платформаларға да қатысы бар екендiгiн мойындай отырып ,

      осы Конвенцияның ережелерiн назарға ала отырып ,

      осы Хаттамамен реттелмейтiн мәселелер жалпы халықаралық құқықтың нормаларымен және қағидаттарымен регламенттеле беретiндігін растай отырып ,

      төмендегiлер туралы келiстi :

## 1-бап

      1. Теңiз кеме қатынасы қауiпсiздiгiне қарсы бағытталған заңсыз iс-әрекеттермен күрес туралы конвенцияның (төменде "Конвенция" деп аталатын) 5 және 7-баптарының және 10-16-баптарының

ережелерi осындай қылмыстар бортта немесе құрылықтық қайраңда орналасқан стационарлық платформаларға қарсы жасалғанда, осы Хаттаманың 2-бабында көрсетiлген қылмыстарға да mutatis mutandis қолданылады.

      2. Осы Хаттама 1-тармаққа сәйкес қолданылмаған жағдайларда, егер қылмыскер немесе болжамды қылмыскер iшкi суларында немесе аумақтық теңiзiнде стационарлық платформа орналасқан [мемлекеттен] өзге қатысушы мемлекеттің аумағында болса, ол сонда да қолданылады.

      3. Осы Хаттаманың мақсаттары үшiн "стационарлық платформа" ресурстарды барлау немесе өндiру үшiн немесе басқа да экономикалық мақсаттар үшін теңiз түбiнде тұрақты бекiтiлген жасанды аралды, қондырғыны немесе құрылысты бiлдiредi.

## 2-бап

      1. Кез келген тұлға егер ол заңсыз және қасақана:

      а) стационарлық платформаны басып алса немесе оған күшпен немесе күш көрсету қаупiн төндiру немесе қорқытудың кез келген басқа нысаны арқылы бақылауды жүзеге асырса; немесе

      b) стационарлық платформадағы тұлғаға қарсы зорлық-зомбылық әрекетiн жасаса, егер бұл әрекет оның қауіпсiздiгіне қатер төндiретiн болса; немесе

      с) стационарлық платформаны бүлдiрсе немесе оның қауіпсiздiгiне қатер төндiруi мүмкін зиян келтiрсе; немесе

      d) осы стационарлық платформаны бұзуы немесе қауіпсiздігіне

қатер төндiруi мүмкiн құрылғыны немесе заты қандай да болмасын әдiспен стационарлық платформаға орнатса, немесе орнату мақсатында әрекет жасаса; немесе

      e) "а" - "d" тармақшаларында көрсетiлген қылмыстардың қандай да болмасын бiрін жасауға немесе жасау әрекетiне байланысты кез келген тұлғаға жарақат салса немесе оны өлтiрсе, қылмыс жасайды.

      2. Кез келген тұлға, сондай-ақ егер ол:

      а) 1-тармақта көрсетiлген қылмыстардың қандай да болмасын бiрін жасауға әрекеттенсе; немесе

      b) кез келген тұлға жасайтын осындай қылмыстардың қандайын болмасын жасауға итермелесе немесе өзге бiр тәсiлмен осындай қылмысты жасаған тұлғамен бiрге қатысушы болып табылса; немесе

      с) бұл ұлттық заңнамада көзделгендей шартпен немесе онсыз жеке немесе заңды тұлғаны қандай да болмасын iс-әрекет жасауға немесе одан бас тартуға, 1-тармақтың "b" және "с" тармақшаларында көрсетiлген қылмыстардың қандай да болмасын бiрiн жасауға мәжбүр ету мақсатында қорқытса, егер осы қорқыту стационарлық платформаның

қауіпсiздiгiне қатер төндiруi мүмкiн болса, қылмыс жасайды.

## 3-бап

      1. Қылмысты:

      а) стационарлық платформа осы мемлекеттің құрылықтық

қайраңында орналасқанда оған қарсы немесе бортында; немесе

      b) осы мемлекеттің азаматы жасағанда әрбiр қатысушы мемлекет 2-бапта көрсетiлген қылмыстарға қатысты оның құқықтық иелiгiн орнату үшiн қажет болуы мүмкін шараларды қабылдайды.

      2. Қатысушы мемлекет, сондай-ақ:

      а) оны әдетте осы мемлекетте тұратын азаматтығы жоқ тұлға жасаса; немесе

      b) оны жасау кезiнде осы мемлекеттің азаматы ұсталса, қауiп-қатерге ұшыраса, жарақат алса немесе өлтiрiлсе; немесе

      с) ол осы мемлекеттi қандай да болмасын iс-қимылды жасауға немесе одан бас тартуға мәжбүр ету әрекетiнде жасалса, кез келген осындай қылмысқа қатысты өзiнің құқықтық иелiгiн орната алады.

      3. 2-тармақта айтылған құқықтық иелiктi орнатқан кез келген қатысушы мемлекет бұл туралы Халықаралық теңiз ұйымының Бас хатшысын (төменде "Бас хатшы" деп аталатын) хабардар етедi. Егер осындай қатысушы мемлекет осындай құқықтық иеліктен кейiннен бас тартса, ол бұл туралы Бас хатшыны хабардар етедi.

      4. Болжамды қылмыскер оның аумағында болғанда және ол оны осы

баптың 1 және 2-тармақтарына сәйкес өзінің құқықтық иелiгiн орнатқан қатысушы мемлекеттердің қандай да болмасын бiреуiне бермеген жағдайларда әрбiр қатысушы мемлекет 2-бапта көрсетiлген қылмыстарға қатысты өзiнің құқықтық иелiгін орнату үшiн қажет болуы

мүмкін шараларды қабылдайды.

      5. Осы Хаттама ұлттық заңнамаға сәйкес жүзеге асырылатын қылмыстық заңдық иеліктің ешқайсысын да жоққа шығармайды.

## 4-бап

      Осы Хаттамадағы еш нәрсе де құрылықтық қайраңда орналасқан стационарлық платформаларға қатысты халықаралық нормаларды ешқандай

да әдiспен қозғамайды.

## 5-бап

      1. Осы Хаттама Конвенцияға қол қойған кез келген мемлекеттің

Римде 1988 жылғы 10 наурызда және Халықаралық теңiз ұйымының (төменде "Ұйым" деп аталатын) штаб-пәтерiнде 1988 жылғы 14 наурыздан бастап 1989 жылғы 9 наурызға дейiн қол қою үшiн ашық. Бұдан кейiн хаттама қосылу үшiн ашық болып қала бередi.

      2. Мемлекеттер олар үшiн осы Хаттаманың міндеттi екендiгiне өздерiнің келiсiмiн:

      а) ратификациялауға, қабылдауға немесе бекiтуге қатысты ескертпесiз қол қою; немесе

      b) кейiннен ратификациялау, қабылдау немесе бекiту арқылы ратификациялауға, қабылдауға немесе бекiтуге қатысты ескертпемен қол қою; немесе

      с) қосылу арқылы бiлдiре алады.

      3. Ратификациялау, қабылдау, бекiту немесе қосылу Бас хатшыға

тиiстi құжатты сақтауға тапсыру жолымен жүзеге асырылады.

      4. Ратификациялауға, қабылдауға немесе бекiтуге қатысты Конвенцияға ескертпесiз қол қойған не Конвенция ратификациялаған, қабылдаған, бекiткен немесе оған қосылған мемлекет қана осы Хаттаманың қатысушысы бола алады.

## 6-бап

      1. Осы Хаттама үш мемлекет ратификациялауға, қабылдауға немесе бекiтуге қатысты ескертпесiз қол қойған, не ратификациялау, қабылдау, бекiту немесе қосылу туралы тиiстi құжаттарды сақтауға тапсырған күннен бастап тоқсан күннен кейiн күшiне енедi. Бiрақ Конвенция күшiне енбейiнше, осы Хаттама күшiне енбейдi.

      2. Осы Хаттаманы ратификациялау, қабылдау, бекiту немесе оған

[қосылу] туралы құжатты сақтауға тапсырған мемлекет үшiн Хаттаманың

күшiне енуi, ратификациялануы, қабылдануы, бекiтiлуi немесе қосылуы

қажеттi шарттар орындалғаннан кейiн осындай сақтауға тапсыру күнiнен бастап тоқсан күннен кейiн күшiне енедi.

## 7-бап

      1. Осы Хаттаманың күшiн кез келген қатысушы мемлекет бұл мемлекет үшiн осы Хаттама күшiне енген күнiнен бастап бiр жыл өткеннен кейiн кез келген уақытта жоя алады.

      2. Күшiн жою Бас хатшыға күшiн жою туралы құжатты сақтауға тапсыру жолымен жүзеге асырылады.

      3. Күшiн жою Бас хатшы күшiн жою туралы құжатты алған күннен бастап бiр жыл өткеннен кейiн немесе күшiн жою туралы құжатта көрсетiлуi мүмкін үлкен мерзiм бiткеннен кейiн күшiне енедi.

      4. Қатысушы мемлекеттiң Конвенцияның күшiн жоюы осы қатысушы осы Хаттаманың күшiн жойғаны ретiнде қаралады.

## 8-бап

      1. Ұйым осы Хаттаманы қайта қарау немесе оған түзетулер енгiзу мақсатында конференция шақыра алады.

      2. Бас хатшы қатысушы мемлекеттердің үштен бiрінің немесе бес

қатысушы мемлекеттің, қайсысының саны көп болуына байланысты, өтiнiшi бойынша Хаттаманы қайта қарау немесе оған түзетулер енгiзу мақсатында қатысушы мемлекеттердің конференциясын шақырады.

      3. Осы Хаттамаға түзетулер күшiне енген күннен кейiн сақтауға

тапсырылған ратификациялау, қабылдау, бекiту немесе қосылу туралы кез келген құжат оған енгiзiлген түзетумен бiрге Хаттамаға қатысты ретiнде қаралады.

## 9-бап

      1. Осы Хаттама Бас хатшыға сақтауға тапсырылады.

      2. Бас хатшы:

      а) осы Хаттамаға қол қойған немесе оған қосылған барлық мемлекеттердi, сондай-ақ ұйымның барлық мүшелерiн:

      i) Хаттамаға әрбiр жаңа қол қою [немесе] олардың күндерiн көрсете отырып ратификациялау, қабылдау, бекiту немесе қосылу туралы құжатты сақтауға тапсыру;

      ii) осы Хаттаманың күшiне енген күнi;

      iii) осы Хаттаманың күшiн жою туралы кез келген құжатты оны алған күнiн және күшiн жоюдың күшiне енген күнiн көрсете отырып сақтауға тапсыру;

      iv) осы Хаттамаға немесе Конвенцияға сәйкес жасалған және осы

Хаттамаға қатысты кез келген өтініш немесе хабарландыруды алғаны туралы хабардар етедi;

      b) осы Хаттаманың түпнұсқа мәтiнінің куәландырылған көшiрмелерiн Хаттамаға қол қойған немесе оған қосылған барлық мемлекеттерге жiбередi.

      3. Депозитарий осы Хаттама күшiне енiсiмен, оның түпнұсқа мәтiнінің расталған көшiрмесiн Бiріккен Ұлттар Ұйымы Жарғысының 102-бабына сәйкес тiркеу және жариялау үшiн Бiрiккен Ұлттар Ұйымының Бас хатшысына жiбередi.

## 10-бап

      Осы Хаттама бiр түпнұсқалық данада ағылшын, араб, испан, қытай, орыс және француз тiлдерiнде жасалды және барлық мәтiндерi бiрдей түпнұсқалық болып табылады.

      Осыны куәландыру үшiн өздерiнің тиiстi үкіметтерi тиiстi түрде осыған уәкiлеттiк берген, төменде қол қоюшылар осы Хаттамаға қол қойды.

      Римде бiр мың тоғыз жүз сексен сегiзінші жылғы оныншы наурызда жасалды .

