# Қазақстан Республикасының Ұлттық қорынан 2021 – 2023 жылдарға арналған кепілдендірілген трансферт туралы

Ескерту. Күші жойылды - ҚР 30.11.2021 № 76-VII (01.01.2022 бастап қолданысқа енгізіледі) Заңымен.

Ескерту. 01.01.2021 бастап қолданысқа енгізіледі – осы Заңның 2-бабының 1-тармағымен.

1-бап. Қазақстан Республикасының Ұлттық қорынанкепілдендірілген трансферттің мөлшерлері

Қазақстан Республикасының Ұлттық қорынан 2021 – 2023 жылдарға арналған республикалық бюджетке кепілдендірілген трансферттің мынадай мөлшерлері бекітілсін:

2021 жыл – 2 700 000 000 мың теңге;

2022 жыл – 2 400 000 000 мың теңге;

2023 жыл – 2 200 000 000 мың теңге.

Қазақстан Республикасының Ұлттық қорынан кепілдендірілген трансферт республикалық бюджеттен ортақ зейнетақыларды төлеуге, мемлекеттік базалық зейнетақы төлемдеріне бағытталсын.

2-бап. Осы Заңды қолданысқа енгізу тәртібі

1. Осы Заң 2021 жылғы 1 қаңтардан бастап қолданысқа енгізіледі.

2. «Қазақстан Республикасының Ұлттық қорынан 2020 – 2022 жылдарға арналған кепілдендірілген трансферт туралы» 2019 жылғы 4 желтоқсандағы Қазақстан Республикасы Заңының (Қазақстан Республикасы Парламентінің Жаршысы, 2019 ж., № 23, 93-құжат; «Егемен Қазақстан» және «Казахстанская правда» газеттерінде 2020 жылғы 5 қарашада жарияланған «Қазақстан Республикасының Ұлттық қорынан 2020 – 2022 жылдарға арналғанкепілдендірілген трансферт туралы» Қазақстан Республикасының Заңына өзгеріс енгізу туралы» 2020 жылғы 3 қарашадағы Қазақстан Республикасының Заңы) күші жойылды деп танылсын.

Қазақстан Республикасының Президенті

Қ. ТОҚАЕВ

