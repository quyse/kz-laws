# Қазақстан Республикасының Әкімшілік құқық бұзушылық туралы кодексіне жануарларға жауапкершілікпен қарау мәселелері бойынша         өзгерістер мен толықтырулар енгізу туралы

1-бап. 2014 жылғы 5 шілдедегі Қазақстан Республикасының Әкімшілік құқық бұзушылық туралы кодексіне мынадай өзгерістер мен толықтырулар енгізілсін:

1) мынадай мазмұндағы 407-1 және 407-2-баптармен толықтырылсын:

«407-1-бап. Жануарларға қатыгездікпен қарау

1. Жануарларға қатыгездікпен қарау, егер бұл іс-әрекетте қылмыстық жазаланатын іс-әрекет белгілері болмаса, –

жеке тұлғаларға – бес, лауазымды адамдарға он айлық есептік көрсеткіш мөлшерінде айыппұл салуға алып келеді.

2. Осы баптың бірінші бөлігінде көзделген, әкімшілік жаза қолданылғаннан кейін бір жыл ішінде қайталап жасалған іс-әрекет –

жеке тұлғаларға – жиырма, лауазымды адамдарға қырық айлық есептік көрсеткіш мөлшерінде айыппұл салуға алып келеді.

407-2-бап. Қазақстан Республикасының жануарларға жауапкершілікпенқарау саласындағы заңнамасын бұзу

1. Қазақстан Республикасының жануарларға жауапкершілікпен қарау саласындағы заңнамасында белгіленген:

1) жануарларды аулауға, уақытша ұстауға және жансыздандыруға;

2) үй жануарларын есепке алуға;

3) осы Кодекстің 406-бабы бірінші бөлігі 2) тармақшасының үшінші абзацында көзделген жағдайларды қоспағанда, жануарларды зоологиялық питомниктерде, жануарларға арналған панажайларда, зоологиялық жатынжайларда, жануарларды уақытша ұстау пункттерінде, жануарларға арналған оңалту орталықтарында ұстауға;

4) үй жануарларын ұстауға және серуендетуге; 

5) осы Кодекстің 406-бабы бірінші бөлігі 2) тармақшасының бесінші абзацында, 571-бабының 2-1 және төртінші бөліктерінде көзделген жағдайларды қоспағанда, жануарларды тасымалдауға қойылатын талаптарды бұзу – 

жеке тұлғаларға – он, лауазымды адамдарға – жиырма, заңды тұлғаларға отыз айлық есептік көрсеткіш мөлшерінде айыппұл салуға алып келеді. 

2. Осы баптың бірінші бөлігінде көзделген, әкімшілік жаза қолданылғаннан кейін бір жыл ішінде қайталап жасалған іс-әрекет – 

жеке тұлғаларға – жиырма, лауазымды адамдарға – отыз, заңды тұлғаларға қырық айлық есептік көрсеткіш мөлшерінде айыппұл салуға алып келеді.»;

2) 408-бап мынадай редакцияда жазылсын:

«408-бап. Ауыл шаруашылығы жануарларын жаю қағидаларын бұзу 

1. Облыстардың, республикалық маңызы бар қалалардың, астананың жергілікті өкілді органдары белгілеген ауыл шаруашылығы жануарларын жаю қағидаларын бұзу –

үш айлық есептік көрсеткіш мөлшерінде айыппұл салуға алып келеді.

2. Жеке тұлғалардың мүлкіне залал келтіруге әкеп соққан дәл сол  әрекет –

он айлық есептік көрсеткіш мөлшерінде айыппұл салуға алып келеді.»;

3) 685-бапта:

бірінші бөліктегі «408» деген цифрлар «407-1, 407-2, 408» деген цифрлармен ауыстырылсын;

екінші бөлікте:

3) тармақша «197,» деген цифрлардан кейін «407-1, 407-2,» деген цифрлармен толықтырылсын;

4) тармақша «386,» деген цифрлардан кейін «407-1, 407-2,» деген цифрлармен толықтырылсын;

4) 709-бапта:

бірінші бөлік «396 (бірінші бөлігінде),» деген сөздерден кейін  «407-1, 407-2,» деген цифрлармен толықтырылсын;

екінші бөлікте:

1) тармақша «396 (бірінші бөлігінде),» деген сөздерден кейін  «407-1, 407-2,» деген цифрлармен толықтырылсын;

2), 3), 4) тармақшалардағы «388-баптарында» деген сөздер «388, 407-1, 407-2-баптарында» деген сөздермен ауыстырылсын;

5) 729-бапта:

бірінші бөлік «405,» деген цифрлардан кейін «407-1, 407-2, 408,» деген цифрлармен толықтырылсын;

үшінші бөлік «386,» деген цифрлардан кейін «407-1, 407-2,» деген цифрлармен толықтырылсын.

2-бап.

1. Осы Заң, 2023 жылғы 1 қыркүйектен бастап қолданысқа енгізілетін  1-баптың 1) тармақшасының оныншы абзацын қоспағанда, алғашқы ресми жарияланған күнінен кейін күнтізбелік алпыс күн өткен соң қолданысқа енгізіледі.

2. Осы Заңның 1-бабы 1) тармақшасы он бірінші абзацының қолданысы 2025 жылғы 1 қаңтарға дейін тоқтатыла тұрсын, тоқтатыла тұру кезеңінде осы абзац мынадай редакцияда қолданылады деп белгіленсін:

«3) осы Кодекстің 406-бабы бірінші бөлігі 2) тармақшасының үшінші абзацында көзделген жағдайларды қоспағанда, жануарларды зоологиялық питомниктерде, жануарларға арналған панажайларда, зоологиялық жатынжайларда, жануарларды уақытша ұстау пункттерінде, жануарларға арналған оңалту орталықтарында, жылжымалы хайуанаттар бақтарында, контактілі зоопарктерде ұстауға;».

Қазақстан Республикасының Президенті

Қ. ТОҚАЕВ

