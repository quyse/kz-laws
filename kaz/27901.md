# Қазақстан Республикасының Үкіметі мен Ресей Федерациясы Үкіметінің арасындағы "Байқоңыр" ғарыш айлағынан зымырандарды жіберу кезінде авариялар болған жағдайдағы өзара іс-қимыл тәртібі туралы келісімді ратификациялау туралы

Астанада 1999 жылғы 18 қарашада қол қойылған Қазақстан Республикасының Үкіметі мен Ресей Федерациясы Үкіметінің арасындағы "Байқоңыр" ғарыш айлағынан зымырандарды жіберу кезінде авариялар болған жағдайдағы өзара іс-қимыл тәртібі туралы келісім ратификациялансын.

Қазақстан Республикасының Президенті

Ескерту. Нормативтік құқықтық актіге қоса тіркелген халықаралық келісімнің мәтіні ресми болып табылмайды. ҚР халықаралық келісімінің жасасқан тілдердегі ресми куәландырылған көшірмесін ҚР халықаралық келісімдерін тіркеуге, есептеуге және сақтауға жауапты ҚР Сыртқы істер министрлігінен алуға болады

ҚАЗАҚСТАН РЕСПУБЛИКАСЫ          СЫРТҚЫ IСТЕР         МИНИСТРЛIГI

N 15-1-1/478

Қазақстан Республикасының Сыртқы iстерминистрлiгi Ресей Федерациясының Сыртқыiстер министрлiгіне өзiнiң құрметiн бiлдiреотырып, төмендегiдей хабарлайды.

"Байқоңыр"ғарыш айлағынан зымырандардыұшыру кезiнде авариялар туындаған жағдайдаөзара iс-қимыл жасау тәртiбi туралыҚазақстан Республикасының Үкiметi мен РесейФедерациясының Үкiметi арасындағы 1999жылғы 18 қарашадағы келiсiмнiң қазақ жәнеорыс тiлдерiндегi мәтiндерiнiң сайболмауына байланысты осы Келiсiмнiң орыстiлiндегi мәтiнiне Қазақстан тарапы мынадайредакциялық сипаттағы өзгерiстер енгiзудiұсынады:

- Келiсiмнiң атауында және одан әрi мәтiнбойынша "апаттар" деген сөз "авариялар"деген сөзбен ауыстырылсын;

- кiрiспедегi "табиғи бақытсыздықтардың"деген сөздер "дүлей зiлзалалардың" дегенсөздермен ауыстырылсын;

1-бапта "авария болған жағдайдағымiндеттерiн" деген сөздерден кейiн"Тараптардың күштерi мен құралдарын" дегенсөздер алынып тасталсын;

2-бапта "дәрiгерлiк-биологиялық" дегенсөздер "медициналық-биологиялық" дегенсөздермен ауыстырылсын;

           РЕСЕЙФЕДЕРАЦИЯСЫНЫҢ     СЫРТҚЫ IСТЕР   МИНИСТРЛIГIНЕ          Мәскеу қ.

- 3-баптың 3-абзацы мынадай редакциядажазылсын: "уақытша баспанаға орналасу үшiназық-түлiк және материалдық ресурстар қорынжәне қажет болған жағдайда эвакуациялау iс-шараларын жүргiзу кезiнде тамақтанупункттерiн және авария аймағында қалған елдiмекендерден көшiрiлетiн адамдарды қабылдаудыұйымдастыру"

- 5-бап мынадай редакцияда жазылсын:

"Авария болған жағдайда Ресей Тарапыаварияның себептерiн анықтағанға дейiнаварияға ұшыраған зымыранға жататынзымырандардың сол түрлерiн ұшырудытоқтатады, ол туралы Қазақстан Тарапынхабардар етедi.

Ресей Тарапы аварияның себептерi, осыүлгiдегi зымырандарды кейiн ұшырудыңқауiпсiздiгiн қамтамасыз ету жөнiндегi iс-шаралардың орындалуы туралы ҚазақстанТарапына хабарлайды және Қазақстан Тарапыныңкелiсiмi бойынша оларды қайтадан ұшырудыбастайды";

7-бап мынадай редакцияда жазылсын:"Зымырандарды жiберудiң жоспарланғануақытына 8 сағат қалғанда Тараптардыңавариялық құтқару бөлiмшелерiнiң дайындығытуралы ақпарат алмасады.

Авария болған жағдайда Ресей Тарапыныңуәкiлеттi органдары Қазақстан Тарапыныңуәкiлеттi органдарына болған жағдай туралыхабарлайды. Ақпараттарды өзара алмасудыңтәртiбi Тараптардың уәкiлеттi органдарыныңарасындағы келiсiмдермен айқындалады.";

- 13-бап мынадай редакцияда жазылсын:

"Осы келiсiм бойынша жұмыстарды үйлестiрудi:

Қазақстан Тарапынан - ҚазақстанРеспубликасы Төтенше жағдайлар министрлiгiмен Қазақстан Республикасы Бiлiм және ғылымминистрлiгiнiң Аэроғарыш комитетi;

Ресей Тарапынан - Ресей Авиациялық ғарышагенттiгi мен Ресей Федерациясының Қорғанысминистрлiгi;

Тараптар бiр-бiрiне осы Келiсiмнiң 6, 7және 10-баптарындағы аталған уәкiлеттiоргандардың тағайындалғаны туралыдипломатиялық арналар бойынша хабарлайды.".

Көрсетiлген өзгерiстер қазақ тiлiндегiмәтiнге енгiзiлгеннен кейiн, ол аталғанКелiсiмнiң орыс тiлiндегi мәтiнiне толықсәйкес келетiн болады.

Ресей тарапы көрсетiлген өзгерiстердiңенгiзiлуiне келiспеген жағдайда, Қазақстантарапы Ресей Федерациясы Сыртқы iстерминистрлiгiнiң осы нотасы мен жауап нотасынаталған келiсiмнiң ажырамас бөлiгi депесептеудi ұсынады.

Қазақстан Республикасының Сыртқы iстерминистрлiгi 1999 жылғы 18 қарашадағыКелiсiмнiң күшiне енуi үшiн Қазақстан тарапықажеттi iшкi мемлекеттiк рәсiмдердiңорындалуын жеделдету мақсатында осы мәселебойынша жуық арада жауап берсеңiздер екендеп алдын-ала ризашылығын бiлдiредi.Қазақстан Республикасының Сыртқы iстерминистрлiгi осы жағдайды пайдалана отырып,өзiнiң Ресей Федерациясының Сыртқы iстерминистрлiгiне деген аса зор iлтипатынбiлдiредi.

Астана, 2005 жылғы 18 ақпан

Осымен 2005 жылғы 18 ақпандағы N 15-1-1/478 Қазақстан Республикасы Сыртқы iстер министрлiгi нотасының бұл аудармасының дәлдiгiн куәландырамын.

Қазақстан РеспубликасыТөтенше жағдайлар министрлігіӘкiмшiлiк жұмысдепартаментiнiң директоры

РЕСЕЙ ФЕДЕРАЦИЯСЫНЫҢ            СЫРТҚЫ IСТЕР            МИНИСТРЛІГІ

N 7112 н/3дснг

Ресей Федерациясының Сыртқы iстер министрлiгiҚазақстан Республикасының Сыртқы iстер министрлігiнеөзiнiң құрметiн бiлдiре отырып, оның 2005 жылғы 22сәуiрдегi N 12-1-2/663 және 2005 жылғы 18 ақпандағыN 15-1-1/478 ноталарына байланысты төмендегiнiхабарлайды.

Ресей Тарапы Қазақстан Тарапының "Байқоңыр" ғарышайлағынан зымырандарды ұшыру кезiнде авариялартуындаған жағдайда өзара iс-қимыл жасау тәртiбiтуралы Қазақстан Республикасының Үкiметi мен РесейФедерациясының Үкiметi арасындағы 1999 жылғы 18қарашадағы келiсiмнiң қазақ тiлiндегi мәтiнiнетехникалық сипаттағы түзетулер енгiзу туралыұсынысына келiсiм беретiндiгiн бiлдiредi.

Көрсетiлген түзетулер Келiсiмнiң қазақ тiлiндегiмәтiнiне Халықаралық шарттар құқығы туралы 1969жылғы Вена конвенциясының 79-бабы 1-тармағының "b"тармақшасына сәйкес енгiзiлген деп есептеледiдегенге сүйенемiз.

Ресей Федерациясының Сыртқы iстер министрлiгi осыжағдайды пайдалана отырып, өзiнiң ҚазақстанРеспубликасының Сыртқы iстер министрлiгiне дегенаса зор iлтипатын бiлдiредi.

Мәскеу, 2005 жылғы 5 тамыз

ҚАЗАҚСТАН РЕСПУБЛИКАСЫ               СЫРТҚЫ IСТЕР            МИНИСТРЛIГIНЕ                    Астана

Осымен 2005 жылғы 5 тамыздағы N 7112 н/3дснг Ресей Федерациясы Сыртқы iстер министрлiгi нотасының бұл аудармасының дәлдiгiн куәландырамын.

Қазақстан РеспубликасыТөтенше жағдайлар министрлігіӘкiмшiлiк жұмысдепартаментiнiң директоры

# Қазақстан Республикасы Yкiметi мен Ресей Федерациясы Yкiметi арасындағы "Байқоңыр" ғарыш айлағынан зымырандарды жiберу кезiнде авариялар болған жағдайдағы өзара iс-қимыл тәртiбi туралы КЕЛIСIМ

(2006 жылғы 23 маусымда күшіне енді - ҚР СІМ-нің ресми сайты)

Бұдан әрi Тараптар деп аталатын Қазақстан Республикасының Үкiметi мен Ресей Федерациясының Үкiметi,Қазақстан Республикасы мен Ресей Федерациясының арасындағы "Байқоңыр" ғарыш айлағын пайдаланудың негiзгi принциптерi мен шарттары туралы 1994 жылғы 28 наурыздағы келiсiмдi, 1994 жылғы 10 желтоқсандағы Қазақстан Республикасының Үкiметi мен Ресей Федерациясының Үкiметi арасындағы "Байқоңыр" кешенiн жалға алу шартын, Қазақстан Республикасының Үкiметi мен Ресей Федерациясының Үкiметi арасындағы өнеркәсiптiк авариялардың, апаттардың, дүлей зiлзалалардың алдын алу және олардың зардаптарын жою саласындағы ынтымақтастық туралы 1994 жылғы 28 наурыздағы келiсiмдi, Қазақстан Республикасының Үкiметi мен Ресей Федерациясы Үкiметi арасындағы "Байқоңыр" кешенiн Ресей Федерациясының жалға алуы жағдайында оның аумағындағы экология және табиғатты пайдалану жөнiндегi 1997 жылғы 4 қазандағы келiсiмдi басшылыққа ала отырып, "Байқоңыр" кешенiн қауiпсiз пайдалануда өзара мүдделiлiктерiн бiлдiре отырып,

төмендегiлер туралы келiстi:

## 1-бап

Осы Келiсiм Тараптардың "Байқоңыр" ғарыш айлағынан зымырандарды жiберу кезiнде авариялар болған жағдайдағы мiндеттерiн, "Байқоңыр" ғарыш айлағынан зымырандарды жiберу сәтiне Тараптардың күштерi мен құралдарын дайындық жағдайына келтiрудiң тәртiбiн, зымырандарды жiберуге дайындығы туралы және авария жағдайында Тараптардың өзара хабарласу рәсiмдерiн, сондай-ақ авариялардың зардаптарын жою үшiн Тараптардың қажеттi күштерi мен құралдарын тартудың тәртiбiн айқындайды.

Осы Келiсiмнiң мақсаттары үшiн:

- "зымыран" ғарыштық мақсаттағы кез келген зымыранды (ғарыштық аппаратты, екпiндеткiш блокты және басқа да құрамдас бөлiктердi қоса алғанда) немесе жабдықтау элементтерiмен бiрге баллистикалық зымыранды бiлдiредi;

- «авария» зымыранды ұшыруды жүзеге асыру, оның бөліктерінің құлауы үшін көзделген аумақты қоспағанда, ұшырылуы «Байқоңыр» ғарыш айлағынан жүзеге асырылған зымыранның Қазақстан Республикасының аумағына тұтастай немесе өзгеше түрде құлауын білдіреді.

Ескерту. 1-бапқа өзгеріс енгізілді - ҚР 19.02.2016 № 455-V Заңымен.

## 2-бап

Ресей Тарапы авариялардың зардаптарын жою үшiн мынадай күштер мен құралдарды:

- "Байқоңыр" ғарыш айлағының объектiлерiнде авариялық жағдайларды жою және авариялық-құтқару жұмыстарын жүргiзу үшiн авариялық-құтқару отрядын;

- зымырандық ғарыштық қызметтiң табиғи ортаға әсерiнiң мониторингiн және "Байқоңыр" кешенi мен зымырандардың ұшу трассасы бойынша гигиеналық бақылау жүргiзу үшiн мамандандырылған зертханаларды;

- авиациялық ғарыштық iздестiру және құтқару күштерi мен құралдарын;

- мамандандырылған медициналық-биологиялық жедел ден қою бригадаларын;

- авария жағдайларында табиғи ортаның ластануының мүмкiн деңгейiн жедел болжаудың мамандандырылған қызметтерiн;

- авариялардың зардаптарын жою үшiн аспаптар мен химиялық реактивтердiң азаймайтын қорын;

- басқа да күштер мен құралдарды тарта алады.

## 3-бап

Қазақстан Тарапы авариялардың зардаптарын жою үшiн мына күштер мен құралдарды:

- арнайы авариялық-құтқару және iздестiру құтқару бөлiмшелерiн;

- өртке қарсы, санитарлық-эпидемиологиялық, медициналық, табиғатты қорғау және басқа да қызметтердi, сондай-ақ құқық қорғау органдарын;

- уақытша баспанаға орналасу үшiн азық-түлiк және материалдық ресурстар қорын және қажет болған жағдайда эвакуациялау iс-шараларын жүргiзу кезiнде тамақтану пункттерiн және авария аймағында қалған елдi мекендерден көшiрiлетiн адамдарды қабылдауды ұйымдастыру;

- басқа күштер мен құралдарды тарта алады.

Авариялардың зардаптарын жою үшiн тартылатын Қазақстан Тарапының күштерi мен құралдарының нақты құрамы Ресей Тарапының авариялардың болжамды ауданы, оның мүмкiн болатын ауқымдары мен зардаптары, қажеттi күштер мен құралдар туралы жедел ақпаратына сүйене отырып айқындалады.

## 4-бап

Ресей Тарапы авариялардың мүмкiн болатын зардаптарына талдау жасауды қамтамасыз ету мақсатында Қазақстан Тарапына зымырандардың үлгiлерi, олардың ұшу трассасы және авария жағдайында құлауы мүмкiн аудандар жөнiндегi техникалық мәлiметтердi ұсынады.

Ресей Тарапы Қазақстан Тарапының өтiнiмдерiне орай, өзара уағдаластық бойынша Қазақстан Республикасының мамандарын авариялардың зардаптарын жою кезiндегi iс-қимылдарға үйретудi жүзеге асырады және Қазақстан Тарапына қажеттi әдiстемелiк материалдарды бередi.

## 5-бап

Авария болған жағдайда Ресей Тарапы аварияның себептерiн анықтағанға дейiн аварияға ұшыраған зымыранға жататын зымырандардың сол түрлерiн ұшыруды тоқтатады, ол туралы Қазақстан Тарапын хабардар етедi. Ресей Тарапы аварияның себептерi, осы үлгiдегi зымырандарды кейiн ұшырудың қауiпсiздiгiн қамтамасыз ету жөнiндегi iс-шаралардың орындалуы туралы Қазақстан Тарапына хабарлайды және Қазақстан Тарапының келiсiмi бойынша оларды қайтадан ұшыруды бастайды.

## 6-бап

Қазақстан Тарапының авариялық-құтқару бөлiмшелерiн дайындық жағдайына уақтылы келтiруi мақсатында Ресей Тарапы келiсiлген тәртiпке сәйкес алда тұрған зымыранды ұшыру туралы Қазақстан Тарапына хабарлайды. Зымыранның ұшырылатын күнi және/немесе уақыты ауыстырылған жағдайда, қайтадан ұшырылу уақыты белгiленген уақытқа дейiн хабарлау кем дегенде 24 сағат бұрын жүргiзiледi. Ұшыру уақыты 24 сағаттан кем уақытқа ауыстырылған жағдайда, хабарлау жедел байланыс арналары арқылы кiдiрiссiз жүргiзiледi.

Ресей Тарапы зымырандарды ұшыруды жүзеге асыру кезiнде қауiпсiздiктi қамтамасыз ету үшiн өтемақылық негiзде Қазақстан Республикасының авариялық-құтқару бөлiмшелерiн тартады. Бұл бөлiмшелердi тартудың тәртiбi Тараптардың уәкiлеттi органдарының арасындағы тиiстi келiсiмдермен айқындалады.

## 7-бап

Зымырандарды жiберудiң жоспарланған уақытына 8 сағат қалғанда Тараптардың авариялық-құтқару бөлiмшелерiнiң дайындығы туралы ақпарат алмасады.

Авария туындаған жағдайда Ресей Тарапының уәкілетті органы Қазақстан Тарапының уәкілетті органдарына аварияның болу фактісі, оның уақыты мен болжамды ауданы туралы дереу хабарлайды.

Ескерту. 7-бапқа өзгеріс енгізілді - ҚР 19.02.2016 № 455-V Заңымен.

## 8-бап

Авария туындаған жағдайда Ресей Тарапының уәкілетті органы дереу ресейлік мамандардың жедел тобын қалыптастырады және авария болған кезден бастап 12 сағаттан кешіктірмей ахуалды бағалау, Қазақстан Республикасы Ішкі істер министрлігінің бөлімшелерімен және Қазақстан Республикасының жергілікті атқарушы органдарымен өзара іс-қимылды ұйымдастыру мақсатында, оның ішінде оқшаулауға жататын аумақты айқындау және аварияның зардаптарын жою жөніндегі бірінші кезектегі іс-шараларды орындау үшін оларды авария болған ауданға жібереді.

Осы Келісімнің 6-бабында көзделген тәртіппен авариялық жағдайлардағы іс-қимылдарға әзірлікке келтірілген және қауіпсіздікті қамтамасыз етуге тартылатын Қазақстан Республикасы Ішкі істер министрлігінің күштері мен құралдары Тараптардың уәкілетті органдарымен келісілген көлемде және мерзімде ахуалды бағалау және аварияның зардаптарын жою жөніндегі шұғыл іс-шараларды орындауға кіріседі.

Қазақстан Республикасының жергілікті атқарушы органдары авариялық зымыран бөлшектері құлаған ауданда авария болған ауданда тұратын тұрғындарға хабарлауды жүзеге асырады және қажет болған кезде Тараптардың уәкілетті органдарымен келісілген көлемде аварияның зардаптарын жоюға жәрдем көрсетеді.

Тараптар авария туындаған кезден бастап бір тәулік ішінде аварияның зардаптарын жою жөніндегі бірлескен штабты (бұдан әрі - бірлескен штаб) құратын және аварияның ауқымын айқындау және оның зардаптарын жою жөніндегі бірлескен іс-қимылдар тәртібін келісетін комиссияларды (бұдан әрі - үкіметтік комиссиялар) тағайындайды.

Үкіметтік комиссиялар тағайындалғанға дейін аварияның ауқымын айқындау және оның зардаптарын жою жөніндегі бірлескен іс-қимылдар тәртібін келісуді және үйлестіруді:

Қазақстан Тарапынан - Қазақстан Республикасы Ішкі істер министрлігінің уәкілетті өкілі;

Ресей Тарапынан - Ғарыш аппараттарын шығару құралдарының ұшу сынақтарын жүргізу жөніндегі мемлекеттік комиссияның тең төрағасы жүзеге асырады.

Бірлескен штаб орындалатын жұмыстардың көлемі мен мерзімін, тартылатын күштер мен құралдардың құрамы мен міндеттерін, тартылатын күштердің өзара іс-қимылдар тәртібін және жұмыстардың жүргізілу барысын бақылауды жүзеге асырады.

Қазақстан және Ресей Тараптарынан құрылған бірлескен штаб бастықтарының шешімдерімен бір тәулік ішінде қызметтің тиісті бағыттары бойынша нысаналы жұмыс топтары (іздестіру, аварияның зардаптарын жою жөніндегі, медициналық-санитариялық, ветеринариялық, экологиялық, залалды және аварияның зардаптарын бағалау жөніндегі, тексеру нәтижелерін жинақтап қорыту және үкіметтік комиссиялар есебінің бөлімдерін дайындау жөніндегі, сондай-ақ өзара негізінде қажет деп танылатын басқа да жұмыс топтары) құрылады.

Жұмыс топтарының жұмыс нәтижелері бойынша қызмет бағыттары бойынша орындалған жұмыстар туралы бірлескен актілерге (хаттамаларға) қол қойылады.

Көрсетілген актілерге авариялардың зардаптарын жою жөніндегі іс-шараларды өткізуге байланысты шығыстарды растайтын құжаттар және Қазақстан Республикасының азаматтары мен ұйымдарына келтірілген мүліктік залал үшін өтемақыға, дене зақымы, жеке тұлғаның денсаулығына қандай да бір өзге елеулі зиян келтіргені немесе мұндай тұлғаның қайтыс болғаны үшін, осы тұлға немесе заң бойынша құқығы бар кез келген тұлға (осындай жеке тұлғаның өсиетін орындау тапсырылған адамдар, оның мұрагерлері немесе суброгация тәртібімен құқығы ауысатын адамдар) талап ететін өтемақыға құқықты растайтын құжаттар, көрсетілген өтемақылардың мөлшері қоса беріледі.

Бірлескен штаб қызмет бағыттары бойынша жұмыс топтары жұмысының материалдарын жинақтап қорытады және оларды үкіметтік комиссияларға ұсынады.

Үкіметтік комиссиялардың жұмыс нәтижелері бойынша бірлескен хаттамаға қол қойылады.

Ескерту. 8-бап жаңа редакцияда - ҚР 19.02.2016 № 455-V Заңымен.

## 9-бап

Тараптардың іздестіру-құтқару және авариялық-құтқару бөлімшелерінің ахуалды бағалау жөніндегі, оның ішінде зымыран бөлшектерін жинау, халықты медициналық тексеру, аумақтарды ветеринариялық және экологиялық тексеру жөніндегі іс-қимылдарды қоса алғандағы іс-қимылдары үкіметтік комиссиялармен келісілген тәртіппен, көлемде және әдістемелер бойынша бірлесіп жүзеге асырылады.

Аварияның салдарынан болған материалдық зиянның мөлшерiн айқындауды Тараптар бiрлесiп жүргiзедi.

Ескерту. 9-бапқа өзгеріс енгізілді - ҚР 19.02.2016 № 455-V Заңымен.

## 10-бап

Осы Келiсiмге сәйкес аварияның зардаптарын жою жөнiндегi iс-шараларды жүргiзуге және залалды өтеуге байланысты шығыстарды үкiметтiк комиссиялар жұмысының қорытындысы бойынша, аварияның зардаптарын бағалаудың қол қойылған екi жақты актiлерiнiң негiзiнде, келiсiлген көлемдерде Ресей Тарапы жүзеге асырады.

## 11-бап

Қазақстан Тарапы Ресей Тарапы өкiлдерiнiң зымыранның бөлшектерi құлаған жерлерге кедергiсiз кiруiн қамтамасыз етедi.

Авария жағдайында осы Келiсiмнiң 8-бабына сәйкес құрылған бiрлескен штаб зымыранның бөлшектерiн жинауға арналған алаңның орналасатын орнын және оларды күзетудi белгiлейдi. Алаңға кiрудi осы Келiсiмнiң 8-бабында аталған ресейлiк мамандардың жедел тобының мүшелерi бақылайды.

Қазақстан Тарапы зымыранның Қазақстан Республикасының аумағында жиналған барлық бөлшектерiн келiсiлген режимдiк iс-шараларды қамтамасыз ете отырып, Ресей Тарапына дереу қайтаруды қамтамасыз етедi.

Зымыранның бөлшектерiн iздестiру және жинау үшiншi тараптың мүддесiн қозғаған жағдайда, Ресей Тарапы Қазақстан Тарапымен кеңесе отырып, олардың өкiлдерiн авария ауданындағы iс-шараларға тарта алады.

## 12-бап

Қазақстан Тарапы Ресей Тарапының өкiлдерi Қазақстан Республикасының аумағына кiрген және аумағынан шыққан, аварияның зардаптарын жоюға арналған ресейлiк жабдықтар мен материалдарды әкелу және әкету, сондай-ақ зымырандардың бөлшектерiн аварияның себептерiн анықтау үшiн Ресей Федерациясының аумағына әкету кезiнде 1994 жылғы 10 желтоқсандағы Қазақстан Республикасының Үкiметi мен Ресей Федерациясы Үкiметiнiң арасындағы "Байқоңыр" кешенiн жалға алу шартына сәйкес өндiрiп алу кеден органдарының құзыретiне жататын кедендiк баждар мен салықтарды алмастан оңайлатылған шекаралық және кедендiк режимдi қамтамасыз етедi.

Қазақстан Тарапы авариялардың зардаптарын жоюға қатысатын Ресей Федерациясының әуе кемелерiне басымдық берiлетiн тәртiппен әуе дәлiздерi мен тұрақтар бередi.

Қазақстан Тарапы Ресей Тарапының сұрауы бойынша аварияның зардаптарын жою үшiн келген ресейлiк мамандарды көлiкпен, баспанамен, тамақпен, байланыс құралдарымен қамтамасыз етедi, Ресей Тарапы нақты шығындарды Қазақстан Республикасы мемлекеттiк органдарының қызметкерлерi үшiн белгiленген тәртiп және мөлшерлерде кейiн өтейдi.

## 13-бап

Осы Келісім бойынша жұмыстарды үйлестіруді мына уәкілетті органдар жүзеге асырады:

Қазақстан Тарапынан - Қазақстан Республикасының Ішкі істер министрлігі мен Қазақстан Республикасы Инвестициялар және даму министрлігі;

Ресей Тарапынан - Федералдық ғарыш агенттігі.

Уәкілетті органдардың атаулары немесе функциялары өзгерген жағдайда Тараптар дипломатиялық арналар арқылы бір-бірін хабардар етеді.

Тараптар осы Келісімнің 6 - 8-баптарында көзделген уәкілетті органдардың тағайындалғаны туралы дипломатиялық арналар арқылы бір-бірін хабардар етеді.

Ескерту. 13-бап жаңа редакцияда - ҚР 19.02.2016 № 455-V Заңымен.

## ­14-бап

Осы Келісімді түсіндіруге және қолдануға қатысты дауларды «Байқоңыр» кешені жөніндегі Қазақстан-Ресей үкіметаралық комиссиясы шешеді.

Ескерту. 14-бап жаңа редакцияда - ҚР 19.02.2016 № 455-V Заңымен.

## 15-бап

Осы Келiсiм Тараптардың Қазақстан Республикасы мен Ресей Федерациясы қатысушы болып табылатын басқа да халықаралық шарттары бойынша мiндеттемелерiне ықпал етпейдi.

## 16-бап

Осы Келiсiмге Тараптардың өзара келiсiмi бойынша толықтырулар мен өзгерiстер енгiзiлуi мүмкiн, олар осы Келiсiмнiң ажырамас бөлiктерi болып табылатын жеке хаттамалармен ресiмделедi.

## 17-бап

Осы Келiсiм қол қойылған күнiнен бастап уақытша қолданылады және оның күшiне енуi үшiн қажеттi мемлекетішiлiк рәсiмдердi Тараптардың орындауы туралы соңғы жазбаша хабарлама алынған күннен бастап күшiне енедi.

Осы Келiсiм 1994 жылғы 10 желтоқсандағы Қазақстан Республикасының Үкiметi мен Ресей Федерациясы Yкiметiнiң арасындағы "Байқоңыр" кешенiн жалға алу шартының қолданылу мерзiмi аяқталғанға дейiн қолданылады.

Астана қаласында 1999 жылғы 18 қарашада әрқайсысы қазақ және орыс тiлдерiнде екi данада жасалды және де екi мәтiннiң күшi бiрдей.

      ҚАЗАҚСТАН                            РЕСЕЙ   РЕСПУБЛИКАСЫНЫҢ                    ФЕДЕРАЦИЯСЫНЫҢ     ҮКIМЕТI ҮШIН                      ҮКIМЕТI ҮШIН

Осымен 2005 жылғы 18 ақпандағы N 15-1-1/478 Қазақстан Республикасы Сыртқы iстер министрлiгi нотасының бұл көшірмесiнiң дәлдiгiн куәландырамын.

Қазақстан РеспубликасыСыртқы iстер министрлiгiнiңХалықаралық-құқық департаментiнiңБөлiм бастығы

Осымен 2005 жылғы 5 тамыздағы N 7112 н/3дснг Ресей Федерациясы Сыртқы iстер министрлiгi нотасының бұл көшiрмесiнiң дәлдiгiн куәландырамын.

Қазақстан РеспубликасыСыртқы iстер министрлiгiнiңБөлiм бастығы

