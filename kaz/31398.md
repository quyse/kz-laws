  1-тарау.   ЖАЛПЫ ЕРЕЖЕЛЕР

1-бап.   Осы Заңда пайдаланылатын негiзгi ұғымдар

2-бап.   Қазақстан Республикасының сәйкестендiру нөмiрлерiнiң ұлттық тiзiлiмдерi туралы заңнамасы

3-бап.   Сәйкестендiру нөмiрлерiнiң ұлттық тiзiлiмдерiн жасаудың, жүргiзудiң және сәйкестендiру нөмiрiн қалыптастырудың мақсаты мен мiндеттерi

4-бап.   Сәйкестендiру нөмiрлерiнiң ұлттық тiзiлiмдерiн жасау мен жүргiзудiң және сәйкестендiру нөмiрiн қалыптастырудың принциптерi

5-бап.   Қазақстан Республикасы Үкiметiнiң құзыретi

6-бап.   Уәкiлеттi органның құзыретi

7-бап.   Сәйкестендiру нөмiрлерiнiң ұлттық тiзiлiмдерiн жүргiзу

8-бап.   Сәйкестендiру нөмiрлерiнiң ұлттық тiзiлiмдерiн жүргiзудi жүзеге асыратын мемлекеттiк органдар мен өзге де мемлекеттiк мекемелердiң мiндеттерi

2-тарау.   СӘЙКЕСТЕНДIРУ НӨМIРIН ҚАЛЫПТАСТЫРУ, АЛЫП ТАСТАУ НЕМЕСЕ ШАРТТЫ ТҮРДЕ АЛЫП ТАСТАУ

9-бап.   Сәйкестендiру нөмiрiн қалыптастыру

10-бап.  Сәйкестендiру нөмiрлерiнiң ұлттық тiзiлiмдерiнен сәйкестендiру нөмiрiн алып тастау немесе шартты түрде алып тастау

11-бап.  Мәлiметтер құпиясы

12-бап.  Қазақстан Республикасының сәйкестендiру нөмiрлерiнiң ұлттық тiзiлiмдерi туралы заңнамасын бұзғаны үшiн жауаптылық

13-бап.  Осы Заңды қолданысқа енгiзу тәртiбi

яяяяя

# Сәйкестендiру нөмiрлерiнiң ұлттық тiзiлiмдерi туралы

       РҚАО-ның ескертуі. Осы Заңның қолданысқа енгізілу тәртібін   13-баптың   1-тармағынан қараңыз.

      Осы Заң жеке, заңды тұлға (филиал мен өкiлдiк) үшiн сәйкестендiру нөмiрiн қалыптастырудың негiзiнде сәйкестендiру нөмірлерінің ұлттық тiзiлiмдерiн жасау мен жүргiзудiң мақсаттарын, мiндеттерiн, принциптерi мен құқықтық негiздерiн айқындайды.

## 1-тарау. ЖАЛПЫ ЕРЕЖЕЛЕР

### 1-бап. Осы Заңда пайдаланылатын негiзгi ұғымдар

      1. Осы Заңда мынадай негiзгi ұғымдар пайдаланылады:

      1) бизнес-сәйкестендiру нөмiрi - заңды тұлғаға (филиал мен өкiлдiкке) және бiрлескен кәсiпкерлiк түрiнде қызметiн жүзеге асыратын дара кәсiпкер үшiн қалыптастырылатын бiрегей нөмiр;

      2) Бизнес-сәйкестендiру нөмiрлерiнiң ұлттық тiзiлiмi - бизнес-сәйкестендіру нөмірлерінің тiркеу есептерiн жүзеге асыруға арналған ақпараттық жүйе;

      3) жеке сәйкестендiру нөмiрi - жеке тұлға, соның iшiнде өзiндiк кәсiпкерлiк түрiнде қызметiн жүзеге асыратын дара кәсiпкер үшiн қалыптастырылатын бiрегей нөмiр;

      4) Жеке сәйкестендiру нөмiрлерiнiң ұлттық тiзiлiмi - жеке сәйкестендiру нөмiрлерiнiң тiркеу есебiн жүзеге асыруға арналған ақпараттық жүйе;

      5) мемлекеттiк уәкiлеттi орган (бұдан әрi - уәкiлеттi орган) - сәйкестендiру нөмiрлерiн қалыптастыруды және сәйкестендiру нөмірлерінің ұлттық тізілімдерін жүргізудi жүзеге асыратын мемлекеттiк орган;

      6) сәйкестендiру нөмiрi - сәйкестендiру нөмiрлерiнiң ұлттық тiзiлiмдерiнде белгiлi бiр тұлғаға қатысты мәлiметтер туралы жазбаны жүргiзуге мүмкiндiк беретiн сандық нышандар кезектiлiгi түрiнде көрсетiлген жеке сәйкестендiру нөмiрi немесе бизнес-сәйкестендiру нөмiрi;

      7) сәйкестендiру нөмiрi бар құжат - тiркеу органы беретiн, сәйкестендiру нөмiрiнiң бар екендiгiн растайтын құжат;

      8) сәйкестендiру нөмiрiн қалыптастыру - нәтижесiнде сәйкестендiру нөмiрлерiнiң ұлттық тiзiлiмдерiнде жеке және заңды тұлғалар (филиалдар мен өкiлдiктер) туралы мәлiметтердiң негiзiнде уәкiлеттi орган сәйкестендiру нөмiрiн құратын процесс;

      9) сәйкестендiру нөмiрлерiнiң ұлттық тiзiлiмдерi - жеке және бизнес-сәйкестендiру нөмiрлерiнiң тiркеу есептерiн жүзеге асыруға арналған ақпараттық жүйелер;

      10) тiркеушi органдар - мәлiметтердi тiркеудi және сәйкестендiру нөмiрi бар құжаттарды берудi жүзеге асыратын мемлекеттiк органдар.

      2. Қазақстан Республикасының сәйкестендiру нөмiрлерiнiң ұлттық тiзiлiмдерi туралы заңнамасының осы бапта көрсетiлмеген арнайы ұғымдары осы Заңның тиiстi баптарында айқындалатын мағыналарда пайдаланылады.

      3. Құжаттарда сәйкестендiру нөмiрлерiн көрсеткен кезде:

      1) ЖСН - жеке сәйкестендiру нөмiрi үшiн;

      2) БСН - бизнес-сәйкестендiру нөмiрi үшiн ресми қысқарту болып танылады.

### 2-бап. Қазақстан Республикасының сәйкестендiру нөмiрлерiнiң ұлттық тiзiлiмдерi туралы заңнамасы

      1. Қазақстан Республикасының сәйкестендiру нөмiрлерiнiң ұлттық тiзiлiмдерi туралы заңнамасы Қазақстан Республикасының  Конституциясына  негiзделедi және осы Заң мен Қазақстан Республикасының өзге де  нормативтiк   құқықтық   актiлерiнен  тұрады.

      2. Егер Қазақстан Республикасы ратификациялаған халықаралық шартта осы Заңда көзделгеннен өзгеше ережелер белгiленсе, онда халықаралық шарттың ережелерi қолданылады.

### 3-бап. Сәйкестендiру нөмiрлерiнiң ұлттық тiзiлiмдерiн жасаудың, жүргiзудiң және сәйкестендiру нөмiрiн қалыптастырудың мақсаты мен мiндеттерi

      1. Сәйкестендiру нөмiрлерiнiң ұлттық тiзiлiмдерiн жасау мен жүргiзудiң мақсаты Қазақстан Республикасында сәйкестендiру нөмiрiн енгiзу негiзiнде белгiлi бiр тұлғаға қатысты мәлiметтердi тiркеудiң бiрыңғай жүйесiне көшу болып табылады.

      2. Сәйкестендiру нөмiрлерiнiң ұлттық тiзiлiмдерiн жасау мен жүргiзудiң мiндеттерi:

      1) мемлекеттiк органдардың ақпараттық дерекқорларына өзектi сипат беру және ақпараттың қайталануын болғызбау;

      2) ақпараттық ресурстарды басқару мен пайдалану тетiгiн жетiлдiру;

      3) жеке және заңды тұлғалардың мемлекеттiк органдармен өзара қарым-қатынасын олардың жүгiнуi кезiнде рәсiмдердi жеделдету және оңайлату арқылы жетiлдiру болып табылады.

      3. Жеке немесе заңды тұлға (филиал мен өкiлдiк) үшiн сәйкестендiру нөмiрiн қалыптастыру сәйкестендiру нөмiрлерiнiң ұлттық тiзiлiмдерiндегi және мемлекеттiк органдар мен өзге де мемлекеттiк мекемелердiң ақпараттық жүйелерiндегi белгiлi бiр жеке немесе заңды тұлғаға (филиал мен өкiлдiкке) қатысты мәлiметтердi сақтау үшiн жүзеге асырылады.

      4. Сәйкестендiру нөмiрi:  V075021

      1) азаматтық хал актiлерiн тiркеу;

      2) жеке басты куәландыратын құжаттарды беру;

      3) жылжымайтын, жылжымалы мүлiк объектiлерiн, сондай-ақ жылжымайтын заттарға теңестiрiлген өзге де объектiлердi мемлекеттiк тiркеу;

      4) төлемдердi және ақша аударымдарын жүзеге асыру, соның iшiнде мiндеттi зейнетақы жарналары мен әлеуметтiк аударымдарды аудару, сондай-ақ салық мiндеттемелерiн орындау;

      5) банктерде және банк операцияларының жекелеген түрлерiн жүзеге асыратын ұйымдарда банк шоттарын ашу және жүргiзу;

      6) рұқсат беру сипатындағы құжаттарды беру;

      7) тiркеу сипатындағы құжаттарды беру;

      8) әскери билеттi, офицердiң жеке куәлiгiн беру;

      9) статистикалық есепке алу;

      10) сыртқы экономикалық қызметтi жүзеге асыру;

      11) сайлаушыларды сайлауларда және республикалық референдумдарға қатысу кезiнде тiркеу;

      12) орталық мемлекеттiк органдар мен өзге де мемлекеттiк мекемелердiң ақпараттық жүйелерiн жүргiзу;

      13) заңды тұлғаларды мемлекеттiк тiркеу (қайта тiркеу) немесе филиалдар мен өкiлдiктердi есептiк тiркеу (қайта тiркеу);

      14) дара кәсiпкерлердi мемлекеттiк тiркеу (қайта тiркеу) кезiнде;

      15) Қазақстан Республикасының заңнамалық актiлерiнде белгiленген басқа да жағдайларда қолданылады.

       РҚАО-ның ескертуі. 3-баптың 4-тармағының 4) және 5) тармақшалары осы Заң қолданысқа енгізілген күннен бастап үш жыл алты ай өткен соң қолданысқа енгізіледі.

### 4-бап. Сәйкестендiру нөмiрлерiнiң ұлттық тiзiлiмдерiн жасау мен жүргiзудiң және сәйкестендiру нөмiрiн қалыптастырудың принциптерi

      Сәйкестендiру нөмiрлерiнiң ұлттық тiзiлiмдерiн жасау мен жүргiзу, сәйкестендiру нөмiрiн қалыптастыру заңдылық, бiрлiк, мiндеттiлiк, азаматтардың құқықтары мен бостандықтарын құрметтеу және қорғау, құпиялылық, электрондық ақпараттық ресурстардың тұтастығы мен сақталуын қамтамасыз ету принциптерiне сәйкес жүзеге асырылады.

### 5-бап. Қазақстан Республикасы Үкiметiнiң құзыретi

      Қазақстан Республикасының Үкiметi:

      1) сәйкестендiру нөмiрiн қалыптастыру тәртiбiн  белгiлейдi ;

      2) сәйкестендiру нөмiрлерiнiң ұлттық тiзiлiмдерiн жасау, жүргiзу және пайдалану тәртiбiн  белгiлейдi ;

      3) жеке басын куәландыратын құжаттарды дайындау кезiнде пайдаланылатын интегралдық микросхемаға қойылатын талаптарды  айқындайды .

### 6-бап. Уәкiлеттi органның құзыретi

       Уәкiлеттi орган :

      1) өз құзыретi шегiнде сәйкестендiру нөмiрлерiнiң ұлттық тiзiлiмдерiн жасау, жүргiзу және пайдалану жөнiндегi нормативтiк құқықтық актiлердi әзiрлейдi;

      2) сәйкестендiру нөмiрлерiнiң ұлттық тiзiлiмдерiнiң жүргiзiлуiн жүзеге асырады;

      3) сәйкестендiру нөмiрiн қалыптастыруды орталықтандырылған түрде жүзеге асырады әрi тiркеушi және басқа да мемлекеттiк органдар мен өзге де мемлекеттiк мекемелерге ақпарат бередi;

      4) сәйкестендiру нөмiрi бар құжаттардың әзiрленуiн ұйымдастыруды жүзеге асырады;

      5) сәйкестендiрiлген деректердiң сыныптауыштары мен анықтамаларын жүргiзу тәртiбiн, олардың құрылымын, құрамы мен форматын белгiлейдi.

### 7-бап. Сәйкестендiру нөмiрлерiнiң ұлттық тiзiлiмдерiн жүргiзу

      1. Сәйкестендiру нөмiрлерiнiң ұлттық тiзiлiмдерiн жүргiзу тиiстi ақпараттық жүйелермен қамтамасыз етiледi.

      2. Сәйкестендiру нөмiрлерiнiң ұлттық тiзiлiмдерi тек қана мемлекеттiк органдар мен өзге де мемлекеттiк мекемелердiң ақпараттық жүйелерi үшiн ақпараттық ресурс болып табылады.

      3. Сәйкестендiру нөмiрлерiнiң ұлттық тiзiлiмдерi:

      1) жеке тұлғаның туған күнi, жынысы, заңды тұлғаны (филиал мен өкiлдiктi) және бiрлескен кәсiпкерлiк түрiндегi дара кәсiпкерлiктi мемлекеттiк тiркеу туралы деректердi қамтитын сәйкестендiру нөмiрлерi туралы мәлiметтердi;

      2) тiркеушi және басқа да мемлекеттiк органдар мен өзге де мемлекеттiк мекемелерден алынатын мәлiметтердi;

      3) сәйкестендiру нөмiрлерiнiң ұлттық тiзiлiмдерiнiң құрамына кiретiн мәлiметтердiң барлық өзгерiстерi туралы ақпаратты қамтиды.

### 8-бап. Сәйкестендiру нөмiрлерiнiң ұлттық тiзiлiмдерiн жүргiзудi жүзеге асыратын мемлекеттiк органдар мен өзге де мемлекеттiк мекемелердiң мiндеттерi

      1.  Уәкiлеттi орган :

      1) тiркеушi органдар өтiнiш берген кезден бастап бiр жұмыс күнi iшiнде сәйкестендiру нөмiрiн қалыптастыруды;

      2) тiркеушi мемлекеттiк органдар мен өзге де мемлекеттiк мекемелерге олар өтiнiш берген кезден бастап екi жұмыс күнiнен кешiктiрмей ақпарат берудi жүзеге асыруға мiндеттi.

      2.  Тiркеушi органдар :

      1) сәйкестендiру нөмiрiн қалыптастыру үшiн уәкiлеттi мемлекеттiк органға мәлiметтердi, осындай мәлiметтер келiп түскен кезден бастап бiр жұмыс күнi iшiнде уақтылы ұсынуды;

      2) сәйкестендiру нөмiрлерiнiң ұлттық тiзiлiмдерi ақпараттық жүйелерiнiң деректерiн толықтыру және өзектiлiк жағдайда ұстау үшiн уәкiлеттi органға мәлiметтердi, осындай мәлiметтер келiп түскен кезден бастап бiр жұмыс күнi iшiнде ұсынуды;

      3) сәйкестендiру нөмiрлерiнiң ұлттық тiзiлiмдерiнен сәйкестендiру нөмiрлерiн алып тастау немесе шартты түрде алып тастау үшiн уәкiлеттi органға мәлiметтердi, осындай мәлiметтер келiп түскен кезден бастап бiр жұмыс күнi iшiнде ұсынуды жүзеге асыруға мiндеттi.

      3. Мемлекеттiк органдар және өзге де мемлекеттiк мекемелер:

      1) сәйкестендiру нөмiрлерiнiң ұлттық тiзiлiмдерiнiң ақпараттық жүйелерiнiң деректерiн толықтыру және өзектiлiк жағдайда ұстау үшiн уәкiлеттi органға Қазақстан Республикасының Yкiметi белгiлеген мәлiметтердi, осындай мәлiметтер келiп түскен кезден бастап бiр жұмыс күні ішінде ұсынуды;

      2) сәйкестендiру нөмiрлерiнiң ұлттық тiзiлiмдерiнен сәйкестендiру нөмiрлерiн алып тастау немесе шартты түрде алып тастау үшiн уәкiлеттi органға мәлiметтердi, осындай мәлiметтер келiп түскен кезден бастап бiр жұмыс күнi iшiнде ұсынуды жүзеге асыруға мiндеттi.

      4. Сәйкестендiру нөмiрлерi ұлттық тiзiлiмдерiнiң ақпараттық ресурстарындағы ақпаратты қорғауды қамтамасыз ету Қазақстан Республикасының  заңнамасына  сәйкес жүзеге асырылады.

      5. Сәйкестендiру нөмiрлерiнiң ұлттық тiзiлiмдерiн жүргiзу бюджет қаражаты есебiнен жүзеге асырылады.

## 2-тарау. СӘЙКЕСТЕНДIРУ НӨМIРIН ҚАЛЫПТАСТЫРУ, АЛЫП ТАСТАУ НЕМЕСЕ ШАРТТЫ ТҮРДЕ АЛЫП ТАСТАУ

### 9-бап. Сәйкестендiру нөмiрiн қалыптастыру

      1. Сәйкестендiру нөмiрiн интегралдық микросхемаға енгiзудi Қазақстан Республикасының Үкiметi  айқындайтын  тәртiппен уәкiлеттi орган қамтамасыз етедi.

      2. Жеке сәйкестендiру нөмiрiн қамтитын интегралдық микросхема жеке басты куәландыратын құжаттарға орналастырылады.

      3. Жеке сәйкестендiру нөмiрi бар құжаттар:  V075021

      1) туу туралы куәлiк;

      2) жеке басты куәландыратын құжаттар:

      Қазақстан Республикасы азаматының паспорты;

      жеке куәлiк;

      шетелдiктiң Қазақстан Республикасында тұруға берiлген ықтиярхаты;

      азаматтығы жоқ адамның куәлiгi;

      3) жеке басын куәландыратын Қазақстан Республикасының құжаттары болмаған жағдайда, шетелдiктер мен азаматтығы жоқ адамдар үшiн салық төлеушiнiң куәлiгi болып табылады.

      4. Бизнес-сәйкестендiру нөмiрi бар құжаттар:

      1) бiрлескен дара кәсiпкерлiк түрiнде қызметiн жүзеге асыратын дара кәсiпкерлер үшiн - дара кәсiпкер ретiнде мемлекеттiк тiркеу туралы куәлiк;

      2) резидент заңды тұлғалар, олардың филиалдары мен өкiлдiктерi үшiн - заңды тұлғаны мемлекеттiк тiркеу (қайта тiркеу), филиалды, өкiлдiктi есептiк тiркеу (қайта тiркеу) туралы куәлiк;

      3) Қазақстан Республикасында қызметiн филиалдар мен өкiлдiктер арқылы (тұрақты мекеме құра отырып) жүзеге асыратын резидент емес заңды тұлғалар үшiн - филиалды, өкiлдiктi есептiк тiркеу (қайта тiркеу) туралы куәлiк;

      4) "Салық және бюджетке төленетiн басқа да мiндеттi төлемдер туралы" Қазақстан Республикасы Кодексiнiң (Салық кодексiнiң)  521-бабы  1-тармағының 5-1), 6) және 7) тармақшаларында көрсетiлген резидент емес заңды тұлғалар үшiн - Қазақстан Республикасы салық төлеушiсiнiң куәлiгi болып табылады.

      5. Мемлекеттiк органдар мен өзге де мемлекеттiк мекемелер Қазақстан Республикасының заңнамасына сәйкес тiркеу, рұқсат беру және өзге де сипаттағы құжаттарды берген кезде сәйкестендiру нөмiрiн ескеруге мiндеттi.

      Банктер мен банк операцияларының жекелеген түрлерiн жүзеге асыратын ұйымдар сәйкестендiру нөмiрiн ескеруге, сондай-ақ Қазақстан Республикасының заңнамасына сәйкес сәйкестендiру нөмiрiнiң құрылымына сай дұрыс көрсетiлуiн бақылауға мiндеттi.

      6. Жеке сәйкестендiру нөмiрiн қалыптастыру:

      1) Қазақстан Республикасының азаматтары үшiн:

      туу туралы куәлiктi;

      жеке басын куәландыратын құжаттарды беру кезiнде;

      2) шетелдiктер үшiн шетелдiктiң Қазақстан Республикасында тұруына ықтиярхат беру немесе осы баптың 3-тармағының 3) тармақшасына сәйкес берiлетiн салық төлеушiнiң куәлiгiн беру кезiнде;

      3) азаматтығы жоқ адамдар үшiн азаматтығы жоқ адамның куәлiгiн немесе осы баптың 3-тармағының 3) тармақшасына сәйкес берiлетiн салық төлеушiнiң куәлiгiн беру кезiнде жүзеге асырылады.

      Осы тармақта көрсетiлген құжаттарды қайтадан және одан кейiн берген кезде жаңа жеке сәйкестендiру нөмiрiн қалыптастыру жүргiзiлмейдi.

      7. Өзiндiк кәсiпкерлiк түрiнде қызметiн жүзеге асыратын жеке тұлғаны дара кәсiпкер ретiнде тiркеу жеке сәйкестендiру нөмiрi бойынша жүргiзiледi.

      Өзiндiк кәсiпкерлiк түрiнде қызметiн жүзеге асыратын дара кәсiпкер ретiнде мемлекеттiк тiркеу кезiнде жаңа жеке сәйкестендiру нөмiрi берiлмейдi.

      8. Бизнес-сәйкестендiру нөмiрiн қалыптастыру:

      1) бiрлескен дара кәсiпкерлiк түрiнде қызметiн жүзеге асыратын дара кәсiпкерлер үшiн бiрлескен дара кәсiпкерлiктi мемлекеттiк тiркеу кезiнде бiр мезгiлде;

      2) резидент заңды тұлғалар, олардың филиалдары мен өкiлдiктерi үшiн оларды тiркеу кезiнде бiр мезгiлде;

      3) Қазақстан Республикасында филиалдар мен өкiлеттiктер арқылы (тұрақты мекеме құра отырып) қызметiн жүзеге асыратын резидент емес заңды тұлғалар үшiн оларды есептiк тiркеу кезiнде бiр мезгiлде;

      4) "Салық және бюджетке төленетiн басқа да мiндеттi төлемдер туралы" Қазақстан Республикасы Кодексiнiң (Салық кодексiнiң)  521-бабы  1-тармағының 5-1), 6) және 7) тармақшаларында көрсетiлген резидент емес заңды тұлғалар үшiн салық төлеушi ретiнде тiркеу кезiнде жүзеге асырылады.

      9. Сәйкестендiру нөмiрiнiң құрылымына кiретiн мәлiметтер өзгерген жағдайда қайта тiркеу рәсiмi жүргiзiлмейдi.

      10. Жеке және заңды тұлғалардың (филиалдар мен өкiлдiктердiң) сәйкестендiру нөмiрiн қалыптастыруға арналған өтiнiштерiн тiркеу не қабылдау:

      1) тұрғылықты жерi бойынша:

      Қазақстан Республикасының азаматтары үшiн;

      2) келген жерi бойынша:

      Қазақстан Республикасында тұрақты тұратын немесе уақытша тұрып жатқан шетелдiктер мен азаматтығы жоқ адамдар үшiн;

      3) бiрлескен дара кәсiпкерлiктiң уәкiлеттi адамының тұрғылықты жерi бойынша;

      4) орналасқан жерi бойынша:

      заңды тұлғалар (филиалдар мен өкiлдiктер) үшiн, соның iшiнде Қазақстан Республикасында тұрақты мекеме арқылы қызметiн жүзеге асыратын резидент емес заңды тұлғалар үшiн;

      5) резидент-эмитенттiң немесе мүлкi резидент емес заңды тұлға акцияларының, қатысу үлестерiнiң немесе активтерiнiң сатылған құнының 50 проценттен астамын құрайтын резидент емес заңды тұлғаның тiркелген орны бойынша:

      "Салық және бюджетке төленетiн басқа да мiндеттi төлемдер туралы" Қазақстан Республикасы Кодексiнiң (Салық кодексiнiң)  521-бабы  1-тармағының 5-1) тармақшасында көрсетiлген резидент еместер үшiн;

      6) салық салу объектiлерiнiң орналасқан және (немесе) тiркелген жерi бойынша:

      Қазақстан Республикасында салық салынатын объектiлерге иелiк ететiн резидент еместер үшiн;

      7) резидент-банктiң орналасқан жерi бойынша:

      резидент-банктерде ағымдағы шоттарын ашатын және осы тармақтың 2)-6) тармақшаларында көзделген негiздер бойынша сәйкестендiру нөмiрi қалыптастырылмайтын резидент еместер үшiн  жүзеге асырылады .

       РҚАО-ның ескертуі. 9-баптың 5-тармағының екінші бөлігі осы Заң қолданысқа енгізілген күннен бастап үш жыл алты ай өткен соң қолданысқа енгізіледі.

### 10-бап. Сәйкестендiру нөмiрлерiнiң ұлттық тiзiлiмдерiнен сәйкестендiру нөмiрiн алып тастау немесе шартты түрде алып тастау

      1. Жеке сәйкестендiру нөмiрлерiнiң ұлттық тiзiлiмдерiнен жеке сәйкестендiру нөмiрi:

      1) жеке тұлға қайтыс болғанда;

      2) жеке тұлғаны қайтыс болды деп жариялау туралы соттың шешiмi күшiне енгенде;

      3) жеке тұлға шетелге тұрақты тұруға кеткен және азаматтығын ауыстырған кезде;

      4) резидент емес жеке тұлға резидент-банктегi ағымдағы шотын жапқан жағдайда;

      5) резидент емес жеке тұлғаның салық салынатын объектiлерге және салық салуға байланысты oбъектiлерге құқығы тоқтатылған кезде;

      6) резидент емес жеке тұлға Қазақстан Республикасында кәсiпкерлiк қызметiн тоқтатқан және Қазақстан Республикасынан кетiп қалған жағдайда алып тасталады.

      Жеке тұлғаны қайтыс болды деп жариялау туралы сот шешiмiнiң күшi жойылған жағдайда, сәйкестендiру нөмірлерiнiң ұлттық тiзiлiмдерiнен бұрын алып тасталған жеке сәйкестендiру нөмiрi қайта қалпына келтiрiлуге тиiс.

      2. Жеке сәйкестендiру нөмiрлерiнiң ұлттық тiзiлiмдерiнен жеке сәйкестендiру нөмiрi:

      1) соттың жеке тұлғаны хабарсыз кеттi деп тану туралы шешiмi күшiне енгеннен кейiн, ол туралы өз құзыретi шегінде құқықтық статистика және арнайы есепке алу саласындағы статистикалық қызметтi жүзеге асыратын  мемлекеттiк орган  белгiлеген  тәртiппен , көлемде және мерзiмде мәлiметтер ұсынылады;

      2) резидент еместер Қазақстан Республикасынан кеткен кезде шартты түрде алып тасталады.

      Шетелдiктер мен азаматтығы жоқ адамдарды қайтадан және одан кейiн тiркеу кезiнде құжат бұрын қалыптастырылған жеке сәйкестендiру нөмiрiмен берiледi.

      3. Бизнес-сәйкестендiру нөмiрлерiнiң ұлттық тiзiлiмiнен бизнес-сәйкестендiру нөмiрi:

      1) заңды тұлға (филиал, өкiлдiк) таратылған кезде;

      2) бiрлескен дара кәсiпкерлiк түрiнде қызметiн жүзеге асыратын дара кәсiпкер кәсiпкерлiк қызметiн жүзеге асыруды тоқтатқан кезде;

      3) резидент емес заңды тұлғаның салық салу объектiлерiне және салық салумен байланысты объектiлерге құқығы тоқтатылған кезде;

      4) резидент емес заңды тұлға резидент-банктегi ағымдағы шотын жапқан жағдайда;

      5) резидент емес заңды тұлға Қазақстан Республикасында кәсiпкерлiк қызметiн тоқтатқан және Қазақстан Республикасынан кетiп қалған жағдайда алып тасталады.

      4. Бизнес-сәйкестендiру нөмiрлерiнiң ұлттық тiзiлiмiнен бизнес-сәйкестендiру нөмiрiн шартты түрде алып тастау жүргiзiлмейдi.

      5. Сәйкестендiру нөмiрлерiнiң ұлттық тiзiлiмдерiнен сәйкестендiру нөмiрiн алып тастау немесе шартты түрде алып тастау мемлекеттiк органдардың, жеке және заңды тұлғалардың өтiнiштерi негiзiнде жүргiзiледi. Алып тасталған немесе шартты түрде алып тасталған сәйкестендiру нөмiрлерi сәйкестендiру нөмiрлерiнiң ұлттық тiзiлiмдерiнiң ақпараттық жүйелерiнiң базасында сақталуға тиiс.

### 11-бап. Мәлiметтер құпиясы

      1. Сәйкестендiру нөмiрлерiнiң ұлттық тiзiлiмдерiнде қамтылған мәлiметтер:

      1)  уәкiлеттi органның  жазбаша рұқсатының негiзiнде сәйкестендiру нөмiрлерiнiң ұлттық тiзiлiмдерiнiң ақпараттық жүйелерi деректерiн өзектiлiк жағдайда ұстау мақсатында  тiркеушi органдарға ;

      2)  заңға  сәйкес қылмыстық қудалауды жүзеге асыратын органдарға;

      3) қылмыс жасағаны және өзге де құқық бұзғаны үшiн жауаптылық белгiлеу туралы iстердi қарау барысында соттарға;

      4) Қазақстан Республикасының заңдарында көзделген өзге де реттерде мәлiметтердi беру жағдайларын қоспағанда, жария етуге жатпайды.

      2. Жеке немесе заңды тұлғаға қатысты ақпаратты Қазақстан Республикасының  заңнамасында  белгiленген тәртiппен жеке немесе заңды тұлғаның нотариалды куәландырған келiсiмiнсiз басқа тұлғаға беруге болмайды.

      3. Жеке және заңды тұлғалар туралы мәлiметтердi қамтитын ақпараттық жүйелердiң мемлекеттiк дерекқорының құжаттарын немесе өзге де ақпарат жеткiзгiштердi жоғалтуға, сол сияқты қызметтiк iс-әрекетiне байланысты аталған ақпаратқа қол жеткiзе алатын адамдардың оларды заңсыз өзгертуiне жол берiлмейдi.

### 12-бап. Қазақстан Республикасының сәйкестендiру нөмiрлерiнiң ұлттық тiзiлiмдерi туралы заңнамасын бұзғаны үшiн жауаптылық

      Қазақстан Республикасының сәйкестендiру нөмiрлерiнiң ұлттық тiзiлiмдерi туралы заңнамасын бұзу Қазақстан Республикасының  заңдарына  сәйкес жауаптылыққа әкеп соғады.

### 13-бап. Осы Заңды қолданысқа енгiзу тәртiбi

      1. Осы Заң, ол қолданысқа енгiзiлген күннен бастап үш жыл алты ай өткен соң қолданысқа енгiзiлетiн осы Заңның 3-бабы 4-тармағының 4) және 5) тармақшаларын, 9-бабы 5-тармағының екiншi бөлiгiн қоспағанда, ресми жарияланған күнiнен бастап қолданысқа енгiзiледi.

      2. Осы Заң қолданысқа енгiзiлген күннен бастап алты ай өткен соң жеке және заңды тұлғалар (филиалдар мен өкiлдiктер), сондай-ақ дара кәсiпкерлер сәйкестендiру нөмiрлерiн қалыптастыру және бұрын берiлген құжаттарын Қазақстан Республикасының Үкiметi  белгiлеген  тәртiппен қайта ресiмдеу үшiн тiркеушi органдарға өтiнiш беруге мiндеттi.

      3. Туу туралы куәлiктi қоспағанда, осы Заңның 9-бабының 3 және 4-тармақтарында көрсетiлген құжаттарда қалыптастырылған сәйкестендiру нөмiрi болмаған жағдайда, осы баптың 2-тармағында көзделген мерзiм өткен кезден бастап үш жыл өткен соң олар жарамсыз деп танылады.

      Осы Заң қолданысқа енгiзiлген күннен бастап үш жыл алты ай өткенге дейiн Кәсiпорындар мен ұйымдардың жалпы сыныптауышының сәйкестендiру коды, салық төлеушiнiң тiркеу нөмiрi, әлеуметтiк жеке коды пайдаланылады.

      4. Жинақтаушы зейнетақы қорлары мен салымшылар арасында жеке сәйкестендiру нөмiрiн қалыптастырғанға дейiн жасалған зейнетақымен қамсыздандыру туралы шарттар оларға жеке сәйкестендiру нөмiрiн растайтын құжаттың көшiрмелерiн қоса тiркеген жағдайда күшiнде қала бередi не оларға жеке сәйкестендiру нөмiрiн енгiзу үшiн шарттар қайтадан жасалуы мүмкiн.

      Мiндеттi зейнетақы жарналарын төлеу жөнiндегi агенттер жеке сәйкестендiру нөмiрiн бұрын берiлген әлеуметтiк жеке кодымен қатар есепке алуға мiндеттi.

      Осы Заң қолданысқа енгiзiлген күнiнен бастап алты ай өткеннен кейiн жасалатын зейнетақымен қамсыздандыру туралы шарттарда, ол болған жағдайда, жеке тұлғаның жеке сәйкестендiру нөмiрi көрсетiледi.

      5. Қайта ресiмдеу кезiнде осы Заңның 9-бабының 3 және 4-тармақтарында көрсетiлген сәйкестендiру нөмiрi бар құжаттарды беру бұрын берiлген құжаттарды тiркеушi органға тапсырған жағдайда, бюджет қаражаты есебiнен жүргiзiледi.

       Қазақстан Республикасының

            Президентi

