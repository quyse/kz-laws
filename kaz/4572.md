# Қазақстан Республикасының кейбір заң актілеріне зейнетақы және әлеуметтік қамсыздандыру мәселелері бойынша өзгерістер мен толықтырулар енгізу туралы

1-бап. Қазақстан Республикасының мына заң актiлерiне өзгерiстер мен толықтырулар енгiзiлсiн:

1. "Қазақстан Республикасында зейнетақымен қамсыздандыру туралы" 1997 жылғы 20 маусымдағы Z970136_ Қазақстан Республикасының Заңына (Қазақстан Республикасы Парламентiнiң Жаршысы, 1997 ж., N 12, 186-құжат; 1998 ж., N 24, 437-құжат; 1999 ж., N 8, 237-құжат):

1) 5-баптың 3-тармағы мынадай редакцияда жазылсын:

"3. Орталықтан төленетiн зейнетақы төлемдерiнiң мөлшерiн арттыру Қазақстан Республикасының Yкiметi белгiлеген тәртiппен жыл сайын жүргiзiледi.";

2) 13-баптың 2-тармағы мынадай мазмұндағы екiншi бөлiкпен толықтырылсын:

"1998 жылғы 1 қаңтардан басталған кезең үшiн орташа айлық табыстың мөлшерi жинақтаушы зейнетақы қорларына мiндеттi зейнетақы жарналары жүзеге асырылған табысқа сәйкес белгiленедi.";

3) 63-баптың 2-тармағы "басқа да үстемақылар" деген сөздерден кейiн "(сыйлықақылардан басқа)" деген сөздермен толықтырылсын.

2. "Қазақстан Республикасында мүгедектiгi бойынша, асыраушысынан айрылу жағдайы бойынша және жасына байланысты берiлетiн мемлекеттiк әлеуметтiк жәрдемақылар туралы" 1997 жылғы 16 маусымдағы Z970126_ Қазақстан Республикасының Заңына (Қазақстан Республикасы Парламентiнiң Жаршысы, 1997 ж., N 11, 154-құжат; 1999 ж., N 8, 239-құжат):

1) 1-баптың 4-тармағындағы "және толық мемлекет есебiнен қамтылмаған" деген сөздер алып тасталсын;

2) 11-баптың 3) және 4) тармақшаларындағы "Мемлекеттiк тергеу комитетiнiң" деген сөздердiң алдынан "бұрынғы" деген сөзбен толықтырылсын;

3) 13-баптың 3-тармағындағы "Оқитындарға" деген сөз "18 жастан асқан оқитын азаматтар асыраушысынан айрылу жағдайы бойынша" деген сөздермен және "төленедi" деген сөз "жәрдемақы алуға құқығы бар" деген сөздермен ауыстырылсын;

4) 16-баптың 4-тармағы "Мемлекеттiк тергеу комитетi" деген сөздердiң алдынан "бұрынғы" деген сөзбен толықтырылсын.

3. Қазақстан Республикасы Президентiнiң "Ұлы Отан соғысының қатысушылары мен мүгедектерiне және соларға теңестiрiлген адамдарға берiлетiн жеңiлдiктер мен оларды әлеуметтiк қорғау туралы" 1995 жылғы 28 сәуiрдегi N 2247 U952247_ заң күшi бар Жарлығына (Қазақстан Республикасы Жоғарғы Кеңесiнiң Жаршысы, 1995 ж., N 6, 45-құжат; N 14, 98-құжат; Қазақстан Республикасы Парламентiнiң Жаршысы, 1997 ж., N 7, 79-құжат; N 12, 184-құжат; N 22, 334-құжат; 1999 ж., N 8, 247-құжат):

11-баптың 32-тармағындағы "ең төменгi 35 жалақы" деген сөздер "35 айлық есептiк көрсеткiш" деген сөздермен ауыстырылсын.

4. "Қазақстан Республикасындағы арнаулы мемлекеттiк жәрдемақы туралы" 1999 жылғы 5 сәуiрдегi Z990365_ Қазақстан Республикасының Заңына (Қазақстан Республикасы Парламентiнiң Жаршысы, 1999 ж., N 8, 238-құжат):

1) 4-бапта:

2) тармақша мынадай редакцияда жазылсын:

"2) Ұлы Отан соғысында қаза тапқан (қайтыс болған, хабарсыз кеткен) жауынгерлердiң ата-аналары және екiншi рет некеге тұрмаған жесiрлерi;";

3) тармақша мынадай сөздермен толықтырылсын:

"сәуле ауруы салдарынан қайтыс болғандардың немесе қайтыс болған мүгедектердiң, сондай-ақ қайтыс болуы Чернобыль атом электр станциясындағы апат және басқа да радиациялық апаттар, азаматтық немесе әскери мақсаттағы объектiлерде болған авариялар және ядролық сынақтар әсерiне белгiленген тәртiпте байланысты болған азаматтардың отбасылары;";

10) тармақшадағы "отбасылар" деген сөзден кейiн нүктелi-үтiр қойылып, "жатады" деген сөз алып тасталсын және мынадай мазмұндағы 11) және

12) тармақшаларымен толықтырылсын:

"11) саяси қуғын-сүргін құрбандары, мүгедек болып қалған немесе зейнеткер болып табылатын саяси қуғын-сүргіннен зардап шеккен адамдар;

12) Қазақстан Республикасына сіңірген ерекше еңбегі үшін зейнетақы тағайындалған адамдар жатады.";

2) 7-баптың 6) тармақшасы "қаза тапқан адамдардың отбасыларына" деген сөздерден кейін, "сәуле ауруы салдарынан қайтыс болғандардың немесе қайтыс болған мүгедектердің, сондай-ақ қайтыс болуы Чернобыль атом электр станциясындағы апат және басқа да радиациялық апаттар, азаматтық немесе әскери мақсаттағы объектілерде болған авариялар және ядролық сынақтар әсеріне белгіленген тәртіпте байланысты болған азаматтардың отбасыларына" деген сөздермен толықтырылсын";

3) 8-бап мынадай мазмұндағы 4-тармақпен толықтырылсын:

"4) Жәрдемақы алушылардың интернат-үйлерде тұрған кезеңіне жәрдемақытөлеу тоқтатыла тұрады.".

2-бап.

Осы Заң 2000 жылғы 1 қаңтардан бастап қолданысқа енгізіледі.

Қазақстан РеспубликасыныңПрезиденті

