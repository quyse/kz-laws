# Беларусь Республикасының, Қазақстан Республикасының, Қырғыз Республикасының және Ресей Федерациясының арасындағы Азаматтық алудың оңайлатылған тәртiбi туралы келісімді бекіту туралы

Мәскеуде 1999 жылғы 26 ақпанда жасалған Беларусь Республикасының,Қазақстан Республикасының, Қырғыз Республикасының және РесейФедерациясының арасындағы Азаматтық алудың оңайлатылған тәртiбi туралыкелісім бекітілсін.

Қазақстан РеспубликасыныңПрезиденті

Ескерту. Нормативтік құқықтық актіге қоса тіркелген халықаралық келісімнің мәтіні ресми болып табылмайды. ҚР халықаралық келісімінің жасасқан тілдердегі ресми куәландырылған көшірмесін ҚР халықаралық келісімдерін тіркеуге, есептеуге және сақтауға жауапты ҚР Сыртқы істер министрлігінен алуға болады

# Беларусь Республикасының, Қазақстан Республикасының, ҚырғызРеспубликасының және Ресей Федерациясының арасындағыАзаматтық алудың оңайлатылған тәртiбi туралыКелісім

(2000 жылғы 4 қарашада күшіне енді - ҚР халықаралық шарттарыбюллетені, 2001 ж., N 6, 63-құжат)

Бұдан әрi Тараптар деп аталатын Беларусь Республикасы, Қазақстан Республикасы, Қырғыз Республикасы және Ресей Федерациясы,

төрт ел халықтарының тарихи дәстүрлi достық байланыстарды сақтау мен нығайтуға ұмтылысын негізге ала отырып,

жалпы көпшiлiк қабылдаған халықаралық нормаларға сәйкес адамның құқығы мен бостандығын қамтамасыз етуге қатысты мiндеттемелерiне адалдығын қуаттай отырып,

екiншi Тараптың азаматтығын таңдау мен алу құқығын ерiктi түрде еркiн бiлдiру негiзiнде өз азаматтарының жүзеге асыруына арналған қолайлы жағдайларды қамтамасыз етуге тiлек бiлдiре отырып,

төмендегiлер туралы келiстi:

## 1-бап

1. Әрбiр Тарап өз аумағына тұрақты тұруға келген екiншi Тараптың азаматтарына төмендегi шарттардың бiрi болған жағдайда:

а) егер өтiнiш берушi Беларусь КСР-нің, Қазақ КСР-нiң, Қырғыз КСР-нiң немесе РСФСР-дiң азаматтығында және бiр мезгiлде бұрынғы КСРО азаматтығында тұрған болса, азаматтық алатын Тараптың аумағында 1991 жылғы 21 желтоқсанға дейiн дүниеге келсе немесе тұрса;

б) өтiнiш берушiнiң азаматтық алатын Тараптардың бiрiнiң аумағында тұрақты тұратын және оның азаматтары болып табылатын жақын туысқандары: жұбайы (зайыбы), ата-аналарының (асырап алушылардың) бiрi, баласы (оның iшiнде асырап алған), апа-сiңлiлерi, қарындасы, аға-iнiлерi, атасы немесе әжесi, немересi немесе немере қызы болса жеңiлдетiлген (тiркейтiн) тәртiппен азаматтық алу құқығын бередi.

2. Осы баптың 1-тармағында көрсетiлген тәртiп азаматтық алатын Тараптың аумағында тұру мерзiмiне қарамастан екiншi Тараптың аумағында тұрақты тұратын Тарап азаматтарына қолданылады.

Бiр Тараптың азаматтығын алу және екiншi Тараптың азаматтығынан шығу Тараптардың заңдарына және осы Келiсiмнiң ережелерiне сәйкес мүдделi адамдардың ерiктi түрде еркiн білдiруi негiзiнде жүргiзiледi.

## 2-бап

1. Бiр Тараптың азаматтығын алу үшiн екiншi Тараптың азаматы екiншi Тараптың тиiстi органдарына төмендегiдей құжаттарды табыс етедi:

Тараптардың құзыреттi органдары келiскен нысандағы өтiнiш;

жеке басын куәландыратын және адамның Тараптардың бiрiнiң азаматтығына жататындығын қуаттайтын паспорт немесе өзге де құжат;

тууы туралы және неке туралы куәлiктерiнiң нотариат растаған көшiрмелерi;

осы Келiсiмнiң 1-бабының 1-тармағында көзделген шарттардың бiрiнiң бар екендiгiн қуаттайтын құжат.

2. Iшкi iстер органдары осы Келiсiмге сәйкес Тараптардың бiрiнiң азаматтығын алғандығын тiркеудi осы Тараптың ұлттық заңдарында көзделген талаптарды сақтай отырып, құжаттарды тапсырған күннен бастап әрi кеткенде 3 ай мерзiмде жүзеге асырады.

3. Тараптың ұлттық заңдарына сәйкес екiншi Тараптың азаматтығын бiр мезгiлде жоғалта отырып, Тараптардың бiрiнiң азаматтығын алған жағдайда бұл туралы өтiнiш берген адам өзiнiң өтiнiшi бойынша оң шешiм қабылданғанға дейiн екiншi Тараптың азаматтығын сақтайды.

## 3-бап

Ата-аналарының азаматтығы өзгерiп, нәтижесiнде екеуi де басқа Тараптың азаматтары болған жағдайда тиiсiнше олардың кәмелетке толмаған балаларының да азаматтығы өзгередi.

Ата-аналарының бiрi Тараптардың бiрiнiң азаматы болып табылса, ал екiншiсi басқа Тараптың азаматтығын алса кәмелетке толмаған балаларының азаматтығы осы Келiсiмнiң 2-бабына сәйкес берiлетiн өтiнiште көрiнiс табуға тиiс, ұлттық заңдарға сәйкес қабылданған ата-аналарының келiсiмi бойынша айқындалады.

Ата-аналары бөлек тұратын балалар егер бұл жөнiнде ата-аналар арасында өзгеше келiсiм болмаса, өздерi тәрбиеленiп отырған ата-анасының азаматтығын сақтайды.

Ата-аналарының бiрi бiр Тараптың азаматтығында, ал екiншiсi екiншi Тараптың азаматтығында тұратын балалардың кәмелеттiк жасқа толғаннан кейiн азаматтығын белгiлеу Тараптардың заңдарына сәйкес өзгертiлуi мүмкiн.

Ата-аналар құқығынан айрылған ата-аналардың азаматтығы өзгерген жағдайда балаларының азаматтығы өзгермейдi. Балалардың азаматтығын өзгертуге ата-аналар құқығынан айрылған ата-аналардың келiсiмi талап етiлмейдi.

## 4-бап

Тараптардың құзыреттi органдары осы Келiсiмнiң 2 және 3-баптарын жүзеге асыруға байланысты ақпараттар алмасудың нысанын, мөлшерi мен мерзiмдерiн келiседi.

## 5-бап

Егер Тараптардың ұлттық заңдары немесе ол қатысушысы болып табылатынхалықаралық келiсiм азаматтық алудың анағұрлым жеңiлдiктi шарттарынбелгiлейтiн болса, онда мұндай жағдайда ұлттық заңдардың не тиiстiхалықаралық келiсiмнiң нормалары қолданылады.

Тараптар азаматтық туралы өздерiнiң заңдарын бiр iзге түсiру үшiншаралар қабылдайтын болады.

## 6-бап

Осы Келiсiмдi түсiндiруге немесе қолдануға байланысты мәселелерТараптар арасындағы консультациялар арқылы шешiледi.

## 7-бап

Осы Келiсiм бекiтiлуге жатады.Бекiту грамоталары осы Келiсiмнiң депозитарийi болып табылатынИнтеграциялық Комитеттiң сақтауына тапсырылады.

Тараптардың келiсiмiмен қосылу туралы грамотаны депозитарийге беру арқылы осы Келiсiмнiң мақсаттары мен принциптерiн бөлiсетiн ТМД-ға қатысушы басқа да мемлекеттердiң қосылуы үшiн Келiсiм ашық.

## 8-бап

Осы Келiсiм соңғы бекiту грамотасын депозитарийге сақтауға тапсырылған күннен бастап отызыншы күнi күшiне енедi.

Осы Келiсiмге қосылатын әрбiр мемлекет үшiн Келiсiм осы мемлекет өзiнiң бекiту грамотасын депозитарийге сақтауға тапсырған күннен бастап отызыншы күнi күшiне енедi.

## 9-бап

Әрбiр Тарап бұл туралы депозитарийге жазбаша хабарлама жолдап осыКелiсiмнен шыға алады. Осы Келiсiмнiң қолданысы осындай Тарапқа қатыстыдепозитарий хабарлама алған күннен бастап алты ай өтiсiмен тоқтатылады.

Мәскеу қаласында 1999 жылғы 26 ақпанда орыс тiлiнде бiр түпнұсқаданада жасалды.

Түпнұсқа дана Беларусь Республикасының, Қазақстан Республикасының,Қырғыз Республикасының, Ресей Федерациясының және ТәжiкстанРеспубликасының Интеграциялық Комитетiнде сақталады, ол осы Келiсiмге қолқойған әрбiр мемлекетке оның расталған көшiрмесiн жiбередi.

          Беларусь                            Қазақстан                     Қырғыз                         Ресей    Республикасы                     Республикасы             Республикасы            Федерациясы            үшін                                     үшін                            үшін                            үшін

