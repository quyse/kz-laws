# Орталық Азия аймақтық экологиялық орталығы жұмысының жағдайлары жөніндегі келісімді бекіту туралы

Алматыда 2000 жылғы 12 мамырда жасалған Орталық Азия аймақтық экологиялық орталығы жұмысының жағдайлары жөніндегі келісім бекітілсін.

Қазақстан РеспубликасыныңПрезиденті

Ескерту. Нормативтік құқықтық актіге қоса тіркелген халықаралық келісімнің мәтіні ресми болып табылмайды. ҚР халықаралық келісімінің жасасқан тілдердегі ресми куәландырылған көшірмесін ҚР халықаралық келісімдерін тіркеуге, есептеуге және сақтауға жауапты ҚР Сыртқы істер министрлігінен алуға болады

# ОРТАЛЫҚ АЗИЯ АЙМАҚТЫҚ ЭКОЛОГИЯЛЫҚ ОРТАЛЫҒЫ ЖҰМЫСЫНЫҢЖАҒДАЙЛАРЫ ЖӨНІНДЕГІ КЕЛІСІМ

Осы Келiсiм Қазақстан Республикасының, Еуропалық Қоғамдастық Комиссиясының, Бiрiккен Ұлттар Ұйымының Даму бағдарламасының (БҰҰДБ) (бұдан әрi - Тараптар) арасында жасалады.

Экологиялық проблемаларды шешу Орталық Азия елдерi (бұдан әрi - ОАА) Үкiметтерiнiң, жергiлiктi өкiмет орындарының, үкiметтiк емес ұйымдарының (ассоцияларының) және азаматтарының бiрлескен күш-жiгерiн талап ететiндiгiн;

Қоршаған ортаны қорғау министрлерiнiң Орхустағы (Дания, 1998 жылғы, маусым) Пан-Еуропалық Конференциясының 4-шi Декларациясы Орталық Азияда Аймақтық Экологиялық Орталық (бұдан әрi - Орталық) құруды қолдайтындығын;

Орталық Азия мемлекеттерiнiң (Қазақстан Республикасы, Қырғыз Республикасы, Тәжiкстан Республикасы, Түрiкменстан және Өзбекстан Республикасы) мұндай Орталық Қазақстан Республикасында, Алматыда құрылатын болады деп шешкендерiн;

1999 жылғы 20 шiлдеде қол қойылған Орталықтың Жарғысы осы Келiсiммен бiрге Орталықты құруға және оның қызметiне заңдық негiз болып табылатындығын ескере отырып;

Тараптар төмендегілер туралы келісті:

## 1-бап

1. Қазақстан Республикасының, Еуропалық Қоғамдастық Комиссиясының, БҰҰДБ-ның арасындағы осы Келiсiм Орталықтың мақсаттарына қол жеткiзу үшiн оның қызметiн қолдау жөнiндегi Тараптардың мiндеттемелерiн белгiлейдi.

2. Орталықтың қызметi Орталықтың Жарғысына, осы Келісімге жәнеҚазақстан Республикасының заңдарына сәйкес жүргiзiлетiн болады.

3. Орталық халықаралық сипаттағы тәуелсiз, коммерциялық емес, саясиемес ұйым (ұйымдастырушылық-құқықтық нысаны - мекеме) ретiнде құрылады.

4. Орталық шектелмеген мерзiмге құрылады.

5. Орталық Қазақстанда, Алматы қаласына орналасады.

## 2-бап

1. Орталық Қазақстан Республикасының заңдарына сәйкес оны мемлекеттiктiркеген кезден бастап заңды тұлға ретiнде құрылған болып есептеледi және:

- өзiнің меншiктi жеке активтерi болады;

- мұндай активтердi кеңейту жөнiндегi өзiнің мiндеттемелерi үшiнжауап беретiн болады;

- өз атынан келiсiм-шарттар мен келiсiмдер жасаса алады;

- мүлiктiк және мүлiктiк емес құқықтарды сатып ала алады және жүзегеасыра алады;

- мiндеттемелер ала алады және сот алдында талапкер немесе жауапкерретiнде шыға алады.

## 3-бап

Орталық Орталық Азияда филиалдарын ашады және Орталықтың Жарғысы менОАА мемлекеттерiнiң заңдарына сәйкес бөлiмшелерiн құра алады.

## 4-бап

1. Тараптар Орталықтың мiндеттемелерi бойынша жауап бермейдi және Орталық Тараптардың мiндеттемелерi бойынша жауап бермейдi.

2. Еуропалық Қоғамдастық Комиссиясы, БҰҰДБ:

- ашық және тиiстi қорларға қатысты Орталықты қолдауды қамтамасыз етедi;

- Жарғыда келтiрiлген мақсаттарға сәйкес орталықты құруға жәрдемдеседi;

- Орталықтың қызметiне консультациялармен, ақпаратпен және ұсыныстармен жәрдемдеседi.

3. Қазақстан Республикасы:

Осы Келiсiмге қол қойғаннан кейiн Қазақстан Республикасының заңдарына сәйкес Орталықты заңды тұлғаның мәртебесi бар халықаралық сипаттағы тәуелсiз, коммерциялық емес, саяси емес ұйым ретiнде 6 айдың iшiнде тiркеудi қамтамасыз етедi;

- Орталықтың тиiмдi жұмыс iстеуi iшiн тиiстi ұйымдық жағдайлар жасайды, байланыс арналарын ұсынады, сондай-ақ Алматы қаласындағы АЭО кеңсесi үшiн орталықтың меншiгiне үй мен ғимаратты (үй-жайды) тегiн бередi.

## 5-бап

1. Орталық Жарғыға сәйкес жергiлiктi, аймақтық және халықаралық деңгейлерде үкiметтiк емес ұйымдардың (ассоциациялардың), үкiметтердiң, iскерлiк топтардың және басқа да мүдделi ұйымдардың арасында ақпараттарды еркiн алмасудағы ынтымақтастыққа жәрдемдеседi; жарғылық мақсаттарға сәйкес қоршаған ортаны қорғауға тартылған кез келген ұйымға немесе тұлғаға тiкелей көмегiн ұсынады.

2. Орталық қоғамның (қоғамдардың) қоршаған ортаға және орнықты дамуға қатысы бар шешiмдер қабылдау процесiне жұртшылықтың атсалысуына жәрдемдеседi.

3. Орталықтың қызметi Жарғыға және Орталық әзiрлейтiн, сондай-ақ оның құрылтайшылары бекiтетiн Жұмыс Бағдарламасына сәйкес жүргiзiледi.

## 6-бап

1. Орталық басқа елдердегi Аймақтық Экологиялық Орталықтармен бiрлесіп жұмыс iстейдi.

2. Тараптар Аймақтық Экологиялық Орталықтардың қызметтерiне байланысты құрылған халықаралық үйлестiру комитеттерiмен және ұйымдарымен ынтымақтастық жасауда және олардың жұмысына атсалысуда Орталықты көтермелеуi және көмектесуi тиiс.

3. Орталықтың жұмыс тiлдерi орыс және ағылшын тiлдерi болып табылады. Орталық қажет болған жағдайда ОАА елдерiнiң мемлекеттiк тiлдерiн пайдалана алады.

## 7-бап

1. Қаржылық бақылаумен, нормативтермен немесе кез келген түрдегi мораториймен шектелмеген Орталық Қазақстан Республикасының заңдарына сәйкес:

- Орталықтың меншiгiне жататын құрылыстарды, ғимараттарды, жабдықтарды, құралдарды иемденедi, пайдаланады және оларға билiк жүргiзе алады;

Орталықтың меншiгiне жататын кез келген қорлар мен активтердi немесе кез келген түрдегi валютаны иемдене алады және кез келген валютамен есеп айырысу жүргiзе алады;

- өзінің қорлары мен активтерiн немесе валюталарын бiр елден екiншi елге беруде және өзiне тиесiлі валютаны кез келген басқа валютаға өтiмдiлендiруде ерiктi.

2. Орталық активтерi: тұрақты және бiр жолғы төлейтiн салымдардан, үйлерден (үй-жайлардан), автокөлiк құралдары, ұйымдастыру техникасы, кеңсе жиhазы және оған жиынтықтайтын лабораториялық жабдық (экологиялық проблемаларды зерттеу үшiн) болып табылатын және Тараптардың тегiн негiзде Орталықтың және оның ұлттық филиалдарына беруiне және пайдалануына арналған иелiктен алуға жатпайтын тауарлардан, сондай-ақ техникалық жәрдемдесуi қоса алғанда, Қазақстан Республикасының заңдарына қайшы келмейтiн ерiктi салымдардан және қайырмалдықтардан тұрады.

3. Орталықтың активтерi тек қана ОАА-ның экологиялық проблемаларын шешуге жұмсалады.

4. Орталық өз қызметiн осы Келiсiм мен Жарғының шеңберiнде жүзеге асыруы мақсатында:

- Қазақстан Республикасының салық заңдарында белгіленген салықтардан, Орталықтың активтерiне жататын үйлер (үй-жайлар);

- кеден баждары және салық заңдарымен белгiленген, тауарлардың (жұмыстардың, қызмет көрсетулердiң) импорты (экспорты) кезiнде алынатын кеден баждары мен салықтарынан, Орталықтың тауарлар түріндегі активтері, сондай-ақ осы Жарғыға сәйкес ұсынылатын көрсетілетін қызметтер;

- Қазақстан Республикасының заңдарымен белгіленген, осы Келісімнің 2-тармағында аталған Орталыққа және оның ұлттық филиалдарына берілетін тауарлардың импортына (экспортына) тыйым салулар мен шектеулерден босатылуға тиіс.

## 8-бап

1. Жарғыда көзделгеніндей Орталықтың құрамына Басқарушылар Кеңесі, Атқарушы Директор, Консультативтік Кеңес, басқа да лауазымды тұлғалар, сондай-ақ Орталықтың қызметі үшін қажет болатын міндеттерді орындау үшін әкімшілік және техникалық штат кіретін болады.

2. Орталықтың жұмысына басшылық жасайтын Атқарушы Директор Орталықтыңөкілі болып табылады. Атқарушы Директор Жарғыға сәйкес тағайындалады.

## 9-бап

Осы Келісімнің ережелерін түсіндіруге және қолдануға қатысты барлықдаулар мен келіспеушіліктер Тараптардың арасындағы өзара консультацияларжәне келіссөздер арқылы шешілетін болады.

## 10-бап

Тараптардың өзара уағдаластығы бойынша осы Келiсiмге түзетулер құжаттар алмасу жолымен енгiзiлуi мүмкiн. Мұндай құжаттар Келiсiмнiң ажырамас бөлiктерi болып табылады.

## 11-бап

Осы Келiсiм тараптар арасындағы келiссөздер орындалғаннан кейiн iшкi рәсiмдерге сәйкес қабылданады.

Осы Келiсiм тараптардың өзара уағдаластығы бойынша iшкi рәсiмдердiң орындалғанын хабарлаған күннен кейiн екiншi айдың бiрiншi күнiнен бастап күшiне енедi.

Осы Келiсiм басқа да мүдделi ұйымдардың қатысуы үшiн ашық.

## 12-бап

Тараптар Келiсiмнен шығу жөнiндегi өз ниетiн Кеңестiң Төрағасынаөздерiнiң Келiсiм Тараптары ретiндегi статусы өзгеруiнен 6 ай бұрынжазбаша хабарлама бiлдiру арқылы Тараптар статусынан бас тарта алады.

Орталықты қайта ұйымдастыру немесе тарату Орталықтың Жарғысы менҚазақстан Республикасының заңдарына сәйкес жүргiзiледi.

Алматы қаласында 2000 жылғы 12 мамыр әрқайсысы қазақ, ағылшын жәнеорыс тiлдерiнде екi данадан жасалды және де барлық мәтiндердiң күшi бiрдей.

Қазақстан Республикасы үшін

Еуропалық Қоғамдастық Комиссиясы үшін

Біріккен Ұлттар Ұйымының Даму бағдарламасы үшін

