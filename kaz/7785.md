# Қазақстан Республикасының Үкіметі, Қырғыз Республикасының Үкіметі және Өзбекстан Республикасының Үкіметі арасындағы халықтың көші-қон процестерін реттеу туралы келісімді бекіту туралы

Ескерту. Келісімнің қолданысы тоқтатылды - ҚР 24.12.2014 № 266-V Заңымен.

Алматыда 1997 жылғы 7 тамызда жасалған Қазақстан РеспубликасыныңҮкіметі, Қырғыз Республикасының Үкіметі және Өзбекстан РеспубликасыныңҮкіметі арасындағы халықтың көші-қон процестерін реттеу туралы келісімбекітілсін.

Қазақстан РеспубликасыныңПрезиденті

Ескерту. Нормативтік құқықтық актіге қоса тіркелген халықаралық келісімнің мәтіні ресми болып табылмайды. ҚР халықаралық келісімінің жасасқан тілдердегі ресми куәландырылған көшірмесін ҚР халықаралық келісімдерін тіркеуге, есептеуге және сақтауға жауапты ҚР Сыртқы істер министрлігінен алуға болады

# ПРЕМЬЕР-МИНИСТРЛЕР КЕҢЕСI

# Қазақстан Республикасының Үкіметі, Қырғыз РеспубликасыныңҮкіметі және Өзбекстан Республикасының Үкіметі арасындағыхалықтың көші-қон процестерін реттеу туралы келісім

Бұдан былай Тараптар деп аталатын Қазақстан Республикасының Yкiметi, Қырғыз Республикасының Yкiметi және Өзбекстан Республикасының Yкiметi,1997 жылы 10 қаңтарда Бiшкек қаласында қол қойылған Қазақстан Республикасының, Қырғыз Республикасының және Өзбекстан Республикасының арасындағы мәңгiлiк достық туралы шартты негiзге ала отырып;

халықаралық құқық нормаларын басшылыққа алып;

өз азаматтарының құқықтары мен заңды мүдделерiн қорғауды қамтамасыз етудi басым мiндет деп санай отырып;

халықтың көшi-қон процестерiн реттеу саласында Тараптардың ынтымақтастығы үшiн құқықтық негiздi қамтамасыз етуге ұмтыла отырып;

Тараптар мемлекеттерiнiң аумағында заңсыз көшi-қонның алдын алу менжолын кесу жөнiндегi ынтымақтастықты көшi-қон процестерiн реттеудiңмаңызды бағытының бiрi ретiнде қарастыра отырып;

төмендегiлер туралы келiсiмге келдi:

## 1-бап

Осы Келiсiм көшi-қон процестерiн реттеу саласындағы Тараптардыңынтымақтастығының негiзгi бағыттарын белгiлейдi.

Оның күшi Тараптар мемлекеттерiнiң азаматтарына қолданылады, оларөздерiнiң тұрып жатқан елдерiне қарамастан, Тараптар мемлекеттерiнiңазаматтығын куәландыратын құжатты көрсету арқылы басқа Тараптармемлекеттерiнiң аумағына келе алады немесе одан кете алады.

Тараптар адамдарды кез келген көшi-қонға мәжбүрлеуге жол бермеудiтаниды.

## 2-бап

Осы Келiсiмде қолданылатын терминдердiң мынадай мағынасы бар:

Көшiп-қонушы - өзiнiң тұрақты тұрып жатқан мемлекетiн өз еркiмен тастап кетушi және басқа мемлекеттiң аумағына келетiн мемлекеттiң бекiтiлген квотасы шегiнде келуiне рұқсат алушы адам.

Көшiп-қонушының отбасы мүшелерi - жұбайы (зайыбы), олардың ата-анасы,кәмелетке толмаған балалары, оның iшiнде асырап алған балалары, сондай-ақата-аналары немесе қамқоршылары жоқ, кәмелетке толмаған аға-iнiлерi,апа-сiңлiлерi, қарындастары және басқа да оның асырауындағы еңбек етугеқабiлетсiз туған-туыстары.

Кететiн мемлекет - көшiп-қонушының бұрынғы тұрақты тұрған мемлекетi.

Келетiн мемлекет - көшiп-қонушы аумағына келген мемлекет.

## 3-бап

Осы Келiсiм:

а) босқындарға;

б) көшiп-қонушы еңбекшiлерге;

в) бейбiтшiлiкке және адамзатқа қарсы қылмыс жасаған адамдарға;

г) соңғы 15 жылда ауыр қылмыс жасаған адамдарға немесе егер оларғақатысты қылмыстық iс қозғалған болса;

д) СПИД жұқтырған, маскүнемдiк пен нашақорлықтан азап шегетiн жәнеерекше жұқпалы ауру жұқтырған адамдарға;

е) мемлекеттiк, кооперативтiк, қоғамдық немесе өзге де ұйымдар менмекемелер, жеке адамдар алдындағы өздерiнiң мүлiктiк және қызметтiкмiндеттемелерiн орындағанға дейiн келуi кейiнге қалдырылған адамдарға;

ж) халықаралық ұйымдардағы немесе дипломатиялық өкiлдiктердегiжұмысына, сондай-ақ оқуына, жеке және iскерлiк (қызметтік) сапарларынабайланысты кез келген Тарап аумағында уақытша жүрген адамдарғақолданылмайды.

## 4-бап

Көшiп-қонушыларға келетiн мемлекеттiң заңдарына және халықаралыққұқық нормаларына сәйкес рұқсат берiледi.

## 5-бап

Әрбiр Тарап әрбiр күнтiзбелiк жылға көшiп келу квотасын белгiлеуге құқылы болады, ол көшiп келушiлердiң шектi санын, оларды қабылдауға, жайғастыруға, көндiктiру мен жұмысқа орналастыруға қажеттi материалдық-қаржылық ресурстарды, сондай-ақ олар қоныстануға тиiстi аймақтарды белгiлейдi.

Тараптар бiр мемлекеттiң аумағына өз бетiмен қоныстанатын адамдардың құқығын таниды. Өз бетiмен қоныстанушы адамдарға осы Келiсiмнiң ережелерi қолданылмайды.

## 6-бап

Тараптар өз аумағында көшiп келушiлердiң және олардың отбасы мүшелерiн зорлық-зомбылық және қорқыту нысанындағы кез келген әрекеттен, сондай-ақ жынысының, нәсiлiнiң, тiлiнiң, дiнi мен нанымының, саяси және өзге көзқарастарының, ұлттық, этникалық немесе әлеуметтiк тегiнiң белгiсi, экономикалық, мүлiктiк және отбасылық жағдайы бойынша лауазымды адамдар тарапынан да және жеке адамдардың, топтардың, қоғамдық бiрлестiктер мен басқа да ұйымдардың өзге де әрекеттерiнен Тараптар мемлекеттерiнiң заңдарына сәйкес қорғауды қамтамасыз өтедi.

## 7-бап

Көшiп-қонушы мен оның отбасы мүшелерiнiң:

а) көшiп кететiн мемлекеттiң заңдарына сәйкес оның ұлттық игiлiгi болып табылатын, мәдени құндылықтарға жататын шектеулердi есепке ала отырып, көшiп кететiн мемлекеттен көшiп кеткенге дейiнгi өздерiнiң жеке меншiгiндегi мәлiмденген барлық жылжымайтын мүлiктердi әкетуге;

б) өздерiнiң жеке меншiгi болып табылатын мүлiктердi сатуға немесе өзгеше билiк етуге және кететiн мемлекеттен әкетуге, сондай-ақ кететін мемлекеттiң валюталық реттеу саласындағы заңдарына сәйкес, мәлiмденген тәртiппен алынған ақшалай қаражатты келетiн мемлекетке әкелуге;

в) кететiн мемлекеттiң банк мекемелерiнде орналастырылған жеке ақша салымдары мен активтердi келетiн мемлекеттiң банк мекемелерiне кететiн мемлекеттiң заңдарына сәйкес аударуға;

г) көшiп кететiн мемлекеттiң аумағында өзiне меншiк құқығымен тиесiлi жылжымалы және жылжымайтын мүлiктердi, ақшалай салымдар мен активтердi қалдыруға, оларды иеленуге, пайдалану мен билiк етуге қатысты құқықты жүзеге асыруға құқығы бар.

Жылжымалы және жылжымайтын мүлiктi оның меншiк иесi мемлекеттiң шегiнен тыс тұрақты тұратын адам болып табылады немесе көшiп кеткен мемлекеттiң азаматы болып табылмайды деген негiзбен, көшiп кеткен мемлекеттiң заңдарында көзделгеннен өзге жағдайларда көшiп кеткен мемлекеттiң өкiмет билiгi орындары иелiктен ала алмайды.

## 8-бап

Мемлекеттiк, муниципальдық (коммуналдық) немесе ведомстволық тұрғын үйге қатысты көшiп кеткен елдiң мемлекетi көшiп-қонушылар мен олардың отбасы мүшелерiне нақты иеленiп отырған тұрғын үйдi жекешелендiруге және көшiп кеткен мемлекеттiң заңына сәйкес жеке және заңды тұлғалармен мәмiлелер жасауға құқығын бередi.

Мәмiлелер нәтижесiнде алынған қаражат тиiстi салықтар мен алымдарды төлегеннен кейiн көшiп-қонушының меншiгi болып табылады.

Көшiп-қонушылар меншiгiне жататын мүлiкке иелiк етудi, пайдалануды және билiк етудi жүзеге асырады.

Бiр жағынан, көшiп-қонушылар мен олардың отбасы мүшелерiнiң, екiншi жағынан, мүдделi адамдардың арасындағы көшiп кеткен мемлекет аумағында тұрған меншiкке қатысты азаматтық-құқықтық даулар көшiп кететiн мемлекеттiң аумағында және оның заңдары мен осы Келiсiмге сәйкес сот тәртiбiмен шешiледi.

Көшiп келетiн мемлекеттiң құзыреттi органдары аталған дау бойынша көшiп кеткен мемлекеттiң соттарының заңды күшiне енген шешiмiн, оның ішiнде көшiп келген мемлекеттiң аумағында орындалуға мақсат қойылған шешiмдi таниды.

## 9-бап

Көшiп кеткен мемлекет көшiп қонушыларға және оның отбасы мүшелерiне өздерiнiң меншiгiндегi тұрғын үй мен басқа мүлiктi сатуға немесе басқа нысанда билiк етуге кедергi келтiрмейдi.

Тараптар көшiп-қонушыларға Тараптар мемлекеттерiнiң заңдарында белгiленген тәртiпке сәйкес жасалатын тұрғын үйлердi алмастыруға кедергi келтiрмейдi.

## 10-бап

Тараптар көшiп-қонушыларды және олардың отбасы мүшелерiн өз жеке мүлiктерiн әкелуге және әкетуге шектеуден босатуды қамтамасыз етедi (көшiп кеткен мемлекеттiң заңымен әкетуге және көшiп келген мемлекеттiң заңымен әкелуге тыйым салынған заттарды қоспағанда).

Кеден баждарына, салықтарға және осыған байланысты алымдарғажасалатын төлемдер Тараптар мемлекеттерiнiң заңдарына сәйкес жүргiзiледi.

Әкетiлетiн ақша қаражаттары мен аударылатын ақшалай салымдар менактивтер, аударым бойынша қызметтерге ақы төлегендерiн қоспағанда, алымдармен баждардан босатылады.

## 11-бап

Тараптар көшi-қон процестерiн реттеуге бағытталған өздерiнiң ұлттықзаңдары мен нормативтiк актiлерiн жақындастыруға шаралар қабылдайды.

Тараптар өз қызметтерiн:

- шекаралардағы бақылау линияларындағы ынтымақтастық;

- көшiп келушiлердiң статистикалық есебiн жүргiзудегi ақпараттықөзара ықпалдастық;

- заңсыз көшi-қонның алдын алу мен жолын кесуге бiрыңғай көзқараспенкелу салаларында жандандырады.

## 12-бап

Тараптар бiр-бiрiн:

- көшi-қон саласындағы ұлттық заңдар мен басқа да нормативтiк актiлертуралы;

- Тараптар мемлекеттерiнiң аумағына кетуге рұқсат беру үшiнқұжаттарды ресiмдеуге қойылатын талаптардың өзгерiстерi туралы хабардаретедi.

## 13-бап

Көшi-қон жөнiндегi жұмыстарды үйлестiру және осы Келiсiмдi сақтауғабақылау жасауды Тараптар:

Қазақстан Республикасы - Қазақстан Республикасының Еңбек және халықтыәлеуметтiк қорғау министрлiгiне;

Қырғыз Республикасы - Қырғыз Республикасының Еңбек және әлеуметтiкқорғау министрлiгiне;

Өзбекстан Республикасы - Өзбекстан Республикасының Еңбекминистрлiгiне жүктейдi.

## 14-бап

Осы Келiсiмдi түсiндiруге және қолдануға байланысты барлық мәселелер Тараптардың консультациялары мен келiссөздерi арқылы шешiледi. Тараптардың өзара келiсiмi бойынша осы Келiсiмге өзгерiстер мен толықтырулар енгiзiлуi мүмкiн, олар осы Келiсiмнiң ажырағысыз бөлiгi болып табылатынхаттамалармен ресiмделедi.

## 15-бап

Осы Келiсiм оны күшiне енгiзу үшiн қажетті оған қол қойғанТараптардың iшкi мемлекеттiк рәсiмдердi орындауы туралы соңғы хабарламаныдепозитарийге сақтауға берген күнiнен бастап күшiне енедi және 5 жыл бойыкүшiнде болады. Өзара уағдаластық бойынша Тараптар оның қолданылу мерзiмiнұзарта алады.

Әрбiр Тарап Келiсiмнен өзiнiң шығу ниетi туралы кемiнде 6 ай бұрындепозитарийге ресми жазбаша хабарлама жiберу арқылы өзiнiң Келiсiмгеқатысуын тоқтата алады.

1997 жылдың 7 тамызында Алматы қаласында орыс тiлiндегi бiр данатүпнұсқада жасалды.

Түпнұсқа дана Қазақстан Республикасының, Қырғыз Республикасының жәнеӨзбекстан Республикасының Мемлекетаралық Кеңесiнiң Атқару комитетiндесақтаулы тұрады, ол әрбір қатысушы мемлекетке оның куәландырылғанкөшiрмесiн жiбередi.

         Қазақстан            Қырғыз            Өзбекстан      Республикасының     Республикасының     Республикасының        Yкiметi үшiн        Yкiметi үшiн        Yкiметi үшiн

