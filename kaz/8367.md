# Қазақстан Республикасының кейбір заң актілеріне көші-қон мәселелері бойынша өзгерістер мен толықтырулар енгізу туралы

Қазақстан Республикасының мына заң актiлерiне өзгерiстер мен толықтырулар енгiзiлсiн:

1. "Лицензиялау туралы" 1995 жылғы 17 сәуiрдегi Қазақстан Республикасының Заңына (Қазақстан Республикасы Жоғарғы Кеңесiнiң Жаршысы, 1995 ж., N 3-4, 37-құжат; N 12, 88-құжат; N 14, 93-құжат; N 15-16, 109-құжат; N 24, 162-құжат; Қазақстан Республикасы Парламентiнiң Жаршысы, 1996 ж., N 8-9, 236-құжат; 1997 ж., N 1-2, 8-құжат; N 7, 80-құжат; N 11, 144, 149-құжаттар; N 12, 184-құжат; N 13-14, 195, 205-құжаттар; N 22, 333-құжат; 1998 ж., N 14, 201-құжат; N 16, 219-құжат; N 17-18, 222, 224, 225-құжаттар; N 23, 416-құжат; N 24, 452-құжат; 1999 ж., N 20, 721, 727-құжаттар; N 21, 787-құжат; N 22, 791-құжат; N 23, 931-құжат; N 24, 1066-құжат; 2000 ж., N 10, 248-құжат):

15-бап мынадай мазмұндағы бөлiкпен толықтырылсын:

"Шетелдiк жұмыс күшiн тартуға байланысты қызметтi жүзеге асыруға арналған лицензия жұмыс берушi Қазақстан Республикасының шегiнен тыс жерлерден Республика аумағында жұмыс iстеу үшiн жалдайтын шетел азаматтарын тартуға арнап, Қазақстан Республикасының Үкiметi тұтастай және кәсiптiк топтар бойынша белгiлейтiн квота ескерiле отырып берiледi.".

2. Қазақстан Республикасы Президентiнiң "Қазақстан Республикасындағы шетел азаматтарының құқықтық жағдайы туралы" 1995 жылғы 19 маусымдағы N 2337 заң күшi бар Жарлығына (Қазақстан Республикасы Жоғарғы Кеңесiнiң Жаршысы, 1995 ж., N 9-10, 68-құжат; Қазақстан Республикасы Парламентiнiң Жаршысы, 1997 ж., N 12, 184-құжат):

4-баптың бiрiншi бөлiгi мынадай редакцияда жазылсын:

"Қазақстан Республикасында тұрақты тұрушылар деп, соған iшкi iстер органдарының берген рұқсатын және шетелдiк азаматтың Қазақстан Республикасында тұруға ықтиярхатын не азаматтығы жоқ адамның куәлiгiн алған шетелдiк азаматтар мен азаматтығы жоқ адамдар танылады.";

6-бапта:

бiрiншi бөлiк мынадай мазмұндағы сөйлеммен толықтырылсын:

"Қазақстан Республикасы азаматтарының еңбек ету бостандығына конституциялық құқығын iске асыруды қамтамасыз ету мақсатында заң актiлерiмен шетелдiк азаматтардың Қазақстан Республикасында еңбек қызметiн жүзеге асыруы жөнiндегi шектеулер белгiленуi мүмкiн.";

үшiншi бөлiктегi "Шетел азаматтары" деген сөздердiң алдынан "Қазақстан Республикасында тұрақты тұратын" деген сөздермен толықтырылсын;

10-бапта:

бiрiншi бөлiк мынадай мазмұндағы сөйлеммен толықтырылсын:

"Қазақстан Республикасы азаматтарының бiлiм алуға конституциялық құқығын iске асыруды қамтамасыз ету мақсатында заң актiлерiмен шетелдiк азаматтардың Қазақстан Республикасында тегiн жоғары бiлiм алуына шектеулер белгiленуi мүмкiн.";

екiншi бөлiктегi ", сондай-ақ оқу орындарымен жасасқан контракттар мен шарттар бойынша" деген сөздер алып тасталсын;

28-бапта:

в) тармақшадағы "Қазақстан Республикасының шегiнен қуылуы мүмкiн" деген сөздер алып тасталып, мынадай мазмұндағы г) тармақшамен толықтырылсын:

"г) егер Қазақстан Республикасының азаматымен некеге тұруы оны Қазақстан Республикасында тұрақты тұруға қалдыру үшiн негiз болып табылып, заң актiлерiмен белгiленген тәртiппен неке заңсыз деп танылған жағдайда Қазақстан Республикасының шегiнен қуылуы мүмкiн.";

екiншi бөлiк мынадай мазмұндағы сөйлеммен толықтырылсын:

"Олар iшкi iстер органдарының арнаулы мекемелерiнде ұсталады.".

3. 1997 жылғы 16 шiлдедегi Қазақстан Республикасының Қылмыстық кодексi (Қазақстан Республикасы Парламентiнiң Жаршысы, 1997 ж., N 15-16, 211-құжат; 1998 ж., N 16, 219-құжат; N 17-18, 225-құжат; 1999 ж., N 20, 721-құжат; N 21, 774-құжат; 2000 ж., N 16, 141-құжат):

мынадай мазмұндағы 330-1-баппен толықтырылсын:

"330-1-бап. Шығарып жiберу туралы шешiмдi орындамау Шетел азаматтарының және азаматтығы жоқ адамдардың өздерiне қатыстықабылданған Қазақстан Республикасының шегiнен шығарып жiберу туралышешiмдердi орындамауы -бiр жүз айлық есептiк көрсеткiштен бес жүз айлық есептiк көрсеткiшкедейiнгi мөлшерде не сотталған адамның бiр айдан бес айға дейiнгi кезеңдегiжалақысы немесе өзге де табысы мөлшерiнде айыппұл салуға, не алты айғадейiнгi мерзімге қамауға алуға, не бiр жылға дейiнгi мерзiмге басбостандығынан айыруға жазаланады.".

Қазақстан РеспубликасыныңПрезиденті

